# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.340546
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷九
<pb:KR4b0017_WYG_009-1a>¶
欽定四庫全書¶
　庾開府集箋註巻九¶
　　　　　　　　　　　　　周　庾信　撰¶
　　　　　　　　　　　　　吳江吳兆宜註¶
　　周大將軍崔訦神道碑(北史本傳/作崔說)¶
公諱訦(本傳本/名士約)字某博陵郡安平縣人也(隋書冀州博/陵郡安平縣)¶
(注後齊置/博陵郡)昔者華陽之野降龍首之神(帝王世紀神農/氏姜姓也母曰)¶
(任氏有墧氏女登為少典妃遊華陽有神龍首感生炎/帝人身牛首長於姜水有聖德以火德王故號炎帝)¶
<pb:KR4b0017_WYG_009-1b>¶
烈山之都啟龜文之繇(見賀平/鄴表)匡周則孟津有㑹佐夏¶
則龍門始鑿(淮南子禹鑿龍門平水土民乃得陸處齊/太公世家其先祖嘗為四嶽佐禹平水土)¶
(甚有功虞夏之際封於呂本姓姜/氏從其封姓故曰呂尚詳宮調曲)西遊則起家秦相(呂/不)¶
(韋傳不韋謂子楚曰請以千金為子西遊/立子為適嗣是為莊襄王以不韋為丞相)東入則載世¶
齊卿(左傳齊東郭偃臣崔武子/偃曰君出自丁臣出自桓)備乎史籍可得言矣祖¶
辯(北史本傳/字神通)平逺將軍武邑郡守父楷散騎常侍光禄¶
大夫殷州刺史(通考平逺將軍北魏正四品北周正六/命隋書冀州信都郡武疆縣注舊置武)¶
(邑郡通考後周有左右金紫左右銀青四光禄大夫隋/書豫州趙郡大陸縣注舊曰廣阿置殷州後改趙州)¶
<pb:KR4b0017_WYG_009-2a>¶
並厲風霜(見步陸/逞碑)俱張鋒頴(見刀/銘)邸史叠迹(漢朱買臣/傳買臣入)¶
(家中守邸與共食食且飽少見其綬守邸怪/之前引其綬視其印㑹稽太守章也守邸驚)官曹凜然¶
是謂鮑恢都官百城震懼(後漢鮑永傳永為司𨽻校尉/辟鮑恢為都官從事恢亦抗)¶
(直帝常曰貴戚且/宜歛手以避二鮑)葛豐握節京師歛手(漢諸葛豐傳豐/為司𨽻校尉侍)¶
(中許章以外屬貴幸不奉法/度豐駐車舉節詔章曰下)公特稟英靈(見傷/心賦)偏鍾山¶
岳(見紇干/𢎞碑)雄姿俊茂眉目疎朗(世說謝晦美風姿善言/笑眉目分明鬢髮如墨)¶
觀虎於檻齠髮不驚(後漢書周燮始在髫鬌/知亷讓詳步陸逞碑)稱象於船¶
勝衣能對(魏志鄧哀王沖字蒼舒五六嵗時智若成人/孫權曾致巨象太祖欲知其輕重沖曰置象)¶
<pb:KR4b0017_WYG_009-2b>¶
(大船之上而刻其所至稱物/載之輕重可知詳傷心賦)至於拉虎羈熊摧班碎掌¶
(曹植七啟批熊/碎掌拉虎摧斑)亡歸繁弱落雁吟猿(見馬/射賦)故得氣盖闗¶
中(見入彭/城館)申威河外(本傳訦膂力絶/人尤工騎射)解褐領軍府録事¶
轉諮議參軍(通考凡公督府置佐長史司馬一人諮/議參軍二人諸曹有録事等十八曹)時¶
當塗失御(漢劉向傳失馭臣/之術詳齊王憲碑)政在權門(左傳晉/政多門)始論函¶
谷之兵(周太祖紀万俟醜奴作亂闗右孝莊帝遣爾朱/天光及賀拔岳等討之太祖遂從岳入闗先鋒)¶
(破偽行臺尉遲菩薩等/及平醜奴太祖功居多)即起韓陵之戰(周賀拔勝傳齊/神武既克相州)¶
(兵威漸盛爾朱兆及天光度律等衆十餘萬陣於韓陵/兆率鐵騎陷陣出齊神武後度律勒兵不進勝以其攜)¶
<pb:KR4b0017_WYG_009-3a>¶
(貳遂降於齊神武度律/軍以此先退遂大敗)太師賀拔勝作牧西京公為假¶
節冠軍將軍防城都督及南陽失守(隋書豫州南陽郡/南陽縣注舊曰上)¶
(陌置南/陽郡)巻甲奔梁(見哀江南賦周賀拔勝傳太昌初拜/勝為都督三荆二郢南襄南雍七州)¶
(諸軍事屬齊神武與帝有隙詔勝引兵赴洛至廣州而/帝已西遷勝還軍南陽令府長史元潁行州事勝自率)¶
(所部將西赴闗中時齊神武已陷潼闗勝乃還荆州州/民鄧誕執元潁北引侯景勝軍不利率麾下數百騎南)¶
(奔梁本傳訦/隨勝奔梁)樂毅羈旅猶思燕路(樂毅傳燕昭王屈身/下士毅為魏使燕遂)¶
(委質為臣晉書孫惠見齊王/王曰樂毅適趙志在北燕)陳軫悽愴終戀秦聲(見小/園賦)幸¶
值和鄰言歸舊壤(本傳訦復/自梁歸國)授衛將軍都督封安昌縣¶
<pb:KR4b0017_WYG_009-3b>¶
開國子食邑三百户𢎞農克復沙苑揮鋒進爵為侯(隋/書)¶
(豫州汝南郡朗山縣注舊曰安昌置初安郡廢通考開/國侯後魏從三品後周七命梁十三班本傳從太祖復)¶
(𢎞農戰沙苑皆有/功詳紇干𢎞碑)增邑并前一千一百户信圭則更受¶
司勲穀壁則還輸典瑞(見滕王序及/為閻將軍表)鐵馬有河橋之戰¶
(見紇干/𢎞碑)戈船有汾水之兵(見從/軍)除京兆太守(晉地理志/魏文帝即)¶
(位改京兆/尹為太守)移民下邑未學邊韶(未/詳)走馬章臺不同張敞¶
(見蕩/子賦)遷帥都督持節撫軍通直散騎常侍大都督尋遷¶
使持節車騎大將軍儀同三司都官尚書定州大中正¶
<pb:KR4b0017_WYG_009-4a>¶
(隋書冀州博陵郡注舊/置定州後周置總管府)五曹奏事有朱穆之忠(續漢志/尚書凡)¶
(六曹侍郎三十六人一曹有六人主作文書起草陳江/總集譲吏部尚書表云漢置五曹今方六尚後漢朱穆)¶
(傳穆深疾宦官及拜尚書在臺/閣朝夕共事乃上疏欲除之)九品論人見楊喬之直¶
(魏志陳羣為尚書置九品官人之法後漢孟嘗傳嘗遷/合浦太守郡不産穀實而海出珠寳先是守宰貪穢珠)¶
(遂漸徙於交阯郡界嘗到官革易前弊去珠/復還尚書楊喬上書薦嘗前後七表竟不用)改封安國¶
(本傳作/安固)縣侯(魏地形志幽州范陽郡領安固縣按隋書/豫州信都郡鹿城縣注舊曰郡後齊改曰)¶
(安國/恐非)益邑合前一千四百户賜姓宇文改名為詵漢王¶
改婁敬之族事重論都(見歩陸/逞碑)魏后變程昱之名恩深¶
<pb:KR4b0017_WYG_009-4b>¶
捧日(魏志程立夢登泰山捧日以白太/祖太祖遂加日於上因改名昱)遷驃騎大將軍¶
開府儀同三司加侍中竇憲連官單于之寳鼎可致(後/漢)¶
(竇憲傳憲為車騎將軍兄弟皆在清要之地南單于於/漠北遺憲古鼎容五斗其傍銘曰仲山甫鼎其萬年子)¶
(子孫孫/永寶用)張寛固位渭橋之流星可識(見司/水)攻木七工既¶
掌丘陵之賦(考工記攻/木之工七)司㑹六典乃均邦國之財(見步/陸逞)¶
(碑/)居官得人於斯為盛進爵為公改封萬年縣通前二¶
千四百户除隴州刺史(魏地形志雍州馮翊郡領萬年/縣隋書扶風郡汧源縣注西魏)¶
(東秦州後改為隴州周太祖紀/魏廢帝三年改東秦為隴州)都督隴州諸軍事隴坻¶
<pb:KR4b0017_WYG_009-5a>¶
路遙秦川望逺(見哀江/南賦)鄧仲華之不去(後漢鄧禹傳禹/字仲華聞光武)¶
(安集河北即/杖策北渡)馬文淵之願歸(見司馬/裔碑)尋除涼州刺史總¶
督河西甘𤓰諸軍事地似伏龍(王隠晉書涼州城有卧/龍形故名卧龍城匈奴)¶
(所/築)城如飛鳥(西河記姑臧匈奴故曰盖藏城也/城不方有頭尾兩翅名盖鳥城)燉煌實¶
録宛在胸襟(漢陳湯傳湯與甘延夀出西域每過城邑/山川常登望又西域都䕶段㑹宗為烏孫)¶
(兵所圍驛騎上書願發/城郭燉煌兵以自救)玉門亭障無勞圖畫(漢書張安/世長子千)¶
(秋將兵隨度遼將軍范明友撃烏桓還謁大將軍光問/千秋戰闘方略山川形勢千秋口對兵事畫地成圖無)¶
(所忘/失)有馬如羊不以入廏有金如粟不以入懐(見步陸/逞碑)¶
<pb:KR4b0017_WYG_009-5b>¶
柱國齊王今上之介弟也龔行薄伐問罪河陽以公為¶
行軍長史(謂伐齊也見/齊王憲碑)參謀帷幄中軍之司既舉魏絳¶
上卿之佐實用荀林(左傳魏絳授僕人書曰日君乏使/使臣斯司馬又荀林父佐上軍)¶
以公方之差無慙德除使持節大將軍大都督崇德安¶
義建忠九曲安樂三泉伏流(周書劉雄傳天和四年從/齊公憲出宜陽築安義等)¶
(城裴鴻傳保定宋出為中州刺史九曲城主明帝紀二/年遣寜蜀公尉遲迥於河南築安樂城武帝紀保定二)¶
(年於伏流/城置和州)周張平泉固安蠻通谷凡十三防禦熊和忠¶
(當作/中)三州(隋書豫州河南郡宜陽縣注後魏置宜陽郡/東魏置陽州後周改曰熊州襄城郡注東魏)¶
<pb:KR4b0017_WYG_009-6a>¶
(置北荆州後周改曰和州河南郡/新安縣注後周置中州州尋廢)黄蘆起谷王晏供超¶
牽羊温狐交河大嶺避雨木柵等一十戍諸軍事崇德¶
防主(本傳軍/還除)宜陽上地更有秦兵(韓世家襄王五年秦/拔我宜陽秦始皇本)¶
(紀王翦將上地注正義曰/上都上縣今綏州等是也)熊耳山前還同積伏(見齊王/憲碑)¶
用是連營函谷獵騎黎陽威振兩河名陵三晉改封安¶
平縣公(隋書冀州長平郡端氏/縣注後魏置安平郡)淮陰一國韓信之故人¶
(漢韓信傳信淮陰人也佐髙祖滅項/羽封楚王都下邳後廢為淮隂侯)户牖萬家陳平之¶
鄉里(見長孫/儉碑)公此衣錦(見司馬/裔碑)足為連類建德四年正¶
<pb:KR4b0017_WYG_009-6b>¶
月十日薨於長安之永貴里私第春秋六十有四詔贈¶
敷延丹綏長五州諸軍事敷州刺史(隋書雍州上郡注/後魏置東秦州後)¶
(改為北華州西魏改為敷州延安郡義川縣注西魏置/汾州義川郡後改州為丹州後周改縣為丹陽雕陰郡)¶
(注西魏/置綏州)諡曰壯公禮也即以其年二月二十四日葬於¶
京兆平原鄉之吉遷里北陵追逺大司馬有賜綬之恩¶
(漢張安世傳安世為大司馬車騎將/軍薨天子賜印綬送以輕車介士)西京贈行冠軍侯¶
有詔𦵏之禮(見司馬/裔碑)嗚呼哀哉世子儀同𢎞度(北史本/傳𢎞度)¶
(字摩/訶衍)生事以禮死葬以禮(語見/論語)親愛有王祥之孝(見傷/王司)¶
<pb:KR4b0017_WYG_009-7a>¶
(徒/)同氣有姜肱之睦(後漢姜肱傳肱字伯淮與弟仲海/季江共卧起及各娶妻不能別寢)¶
(以系嗣當立/乃遞往就室)百行之本於斯備焉(周崔謙傳謙性至孝/與弟訦特相友愛雖)¶
(名位各重所有資産皆無私焉居家嚴肅/謙子曠與訦子𢎞度等並奉其遺訓云)況復松檟深¶
沈既封青石之墓(戴延之西征記金鄉焦氏北數里有/漢司隸校尉曾峻塜前有石祠堂中)¶
(四壁皆青石隠起自書契以来忠臣孝子孔子七十二/人形像皆刻石記之華陽國志廣漢郡徳陽縣有青石)¶
(祠/)丘陵標榜須勒黄金之碑(見紇干/𢎞碑)乃為銘曰¶
華陽之神厲山之祖(見賀平/鄴表)鳳野匡周龍門佐禹日浴¶
溟池(莊子南溟/者天池也)山浮海浦(見齊王/憲碑)甫穆(疑作/穆陵)霸國營丘¶
<pb:KR4b0017_WYG_009-7b>¶
樂土(戰國策齊霸國之餘烈詩/適彼樂土詳齊王憲碑)𦙍斯宗邑(左傳宗邑無/主則民不威)¶
承此壤土移封東武就君安陽(史記平原君傳封於東/武城正義曰今貝州武)¶
(城縣也魏志崔林傳林字德儒清河東武城人也景初/時為司空封安陽亭侯三公封列侯自林始頃之進封)¶
(安陽/鄉侯)中軍節目鎮北鋒芒商飈獵草(晉書我記符堅曰/鼓行而摧道晋若)¶
(商風之/隕秋籜)電火驅霜(北史崔辨獻文徴拜中書博士楷字/季則兄弟父子並死王事贈侍中鎮)¶
(軍將軍定/州刺史)公之輪煥(見賀新/樂表)繼體貞幹(易貞固足/以幹事)儀表¶
丘墟(見長孫/儉碑)風神牆岸(見酬薛/文學)孝有至德忠能匡贊不¶
廢横琴(家語宓子賤為單/父宰鳴琴而治)無妨敧案(魏志曹公作/敧案卧視書)既班¶
<pb:KR4b0017_WYG_009-8a>¶
三事(見角/調曲)又貳六官(左傳六官之/長皆民譽也)衛青受詔(見司馬/裔碑)韓¶
信登壇(見為閻/將軍表)長城馬窟廣武兵欄(見哀江南/賦及從駕)軍吏無¶
犯營民不寒(左傳申公巫臣曰師人多寒王巡三/軍拊而勉之三軍之士皆如挟纊)乃用¶
六謀(漢書陳平凡/六出竒計)乃論三䇿(漢英布傳薛公對田布出/於上計山東非漢之有也)¶
(出於中計勝負之數未可知也/出于下計陸下安枕而卧矣)城壘向背(太公金匱春/三月斗星為)¶
(天闗戰背天闗向/天梁敵不可當)星辰主客(星經辰星不出太白為客/辰出太白為主人辰星太)¶
(白不相從雖有軍/不戰合宿乃戰)劔起沈犀(漢王褒頌巧冶鑄干將之/樸水斷蛟龍陸剸犀革)¶
弓開伏石(見商/調曲)楚后讓盟秦君還璧(見哀江/南賦)百齡危頠¶
<pb:KR4b0017_WYG_009-8b>¶
千仭摧藏(賈誼弔屈原云鳯凰翔於/千仭兮覽德輝而下之)諸侯地裂(正義諸/侯五星)¶
(在東井北河主/判舉戒不虞)邊將星亡(正義畢八星曰罕車為邊兵/主弋獵其大星曰天髙一曰)¶
(邊將四/夷之尉)輕車騎士𤣥甲黄腸(見司馬/裔碑)社如齊地(見長孫/儉碑)¶
廟似桐鄉(漢朱邑傳邑為桐鄉嗇夫吏民愛敬及死/其子葬之桐鄉西郭外民為起塜立祠)銘¶
功贊德碑闕相望¶
　　周車騎將軍賀婁慈神道碑(北史周書俱無/傳世系莫考)¶
昔者軒丘命氏初分兄弟之姓(見祀/圓丘)若水降居始建諸¶
侯之國(見宗/廟歌)自是以官為族(左傳衆仲曰官有世功/則有官族邑亦如之)因¶
<pb:KR4b0017_WYG_009-9a>¶
地為宗水派枝分其可知矣公諱慈字元達本姓張清¶
河東武城人也(隋書冀州清河郡武/成縣注舊曰東武城)仕於周張仲為孝¶
友(詩侯誰在矣/張仲孝友)謀於晉張老為忠臣(左傳張老/為侯奄)韓有開¶
地則五世强國(見擬/咏懐)趙有孟談則三卿不戰(趙世家襄/子夜使相)¶
(張孟談私於韓魏韓魏與合/謀三國反滅智氏共分其地)祖慶少習邊將仗智勇雖¶
復五車竹簡不取博士之名(莊子惠子多/方其書五車)一巻兵書即¶
以將軍自許(漢藝文志太/壹兵法一篇)角端在手必無齊魯之侵(史/記)¶
(司馬相如傳注郭璞曰角&KR1511;音端似豬角在鼻上堪作/弓李陵嘗以此弓十張遺蘇武也  炯曰續漢書鮮卑)¶
<pb:KR4b0017_WYG_009-9b>¶
(有角端牛以角為/弓世謂之角端弓)蓮花插腰甚得蛟龍之氣(晉灼曰古/長劒首以)¶
(玉作井鹿盧形上刻木作山形如/蓮花初生未敷時詳謝趙王啟)為車騎大將軍儀同¶
三司散騎常侍霸城縣開國伯(晉書京兆郡/領霸城縣)贈河州刺¶
史父燦公子公孫有鎡基於天下(孟子雖有鎡/基不如待時)良弓良¶
冶有世業於家風(禮記良弓之子必學為/箕良冶之子必學為裘)書則百家可¶
知(見滕/王序)劔則千人可敵三槐以鼎鼐象物知其神姦五¶
等以桓圭班瑞守其宮室(見為閻/將軍表)君以才望兼而有之¶
終於使持節車騎大將軍儀同三司散騎常侍武定縣¶
<pb:KR4b0017_WYG_009-10a>¶
開國公(隋書荆州漢陽郡潭水縣注西魏置潭水郡/後周郡廢并廢甘若桐山武定三縣入焉)贈¶
河州刺史惟公秉山岳之靈(見紇干/𢎞碑)受星辰之氣(見步/陸逞)¶
(碑/)年在髫髮(見崔/訦碑)甫就勝衣(見傷/心賦)竹馬來迎已知名於¶
郭伋(見謝趙/王啟)羊車在道即見賞於王澄(見答/教)豈直童子¶
明經(續漢書左䧺奏徵海内名儒為博士使公卿子弟/為諸生有志操者加其俸禄及汝南謝連河南趙)¶
(建章年始十二各能通/經雄並奏拜童子郎)書生說卦而已(三國典略東魏/崔暹子達拏年)¶
(十三暹令儒者教其說周易兩字乃集/朝貴名流達拏升髙坐開講暹大悅)至如禪河清論¶
(見應/詔)秋水髙談(見馬/射賦)故以辨折龜林(未/詳)聲馳鹿野(楞嚴/經注)¶
<pb:KR4b0017_WYG_009-10b>¶
(鹿園即波羅國鹿野苑佛成道後先入此園度憍陳如/等五人  有孝曰大藏一覽是時世尊詣波羅柰國鹿)¶
(野苑中初/轉法輪)國家官族君為首姓起家車騎大將軍儀同¶
三司襲爵為公贈邑合一千六百户弱冠登朝(見崇/傳)傳¶
呼甚寵(見贈淮/南公)漢魏台鼎故無此比中朝方伯罕有其¶
年(魏都賦注中朝内朝也漢以大/司馬侍中散騎諸吏為中朝)大冢宰任總機衡是¶
勤王略(後漢郎顗傳對曰尚書職在機衡注北斗魁星/第三為機第五為衡於天文為喉舌左傳成公)¶
(二年單襄公曰兄弟甥舅侵敗王略王命伐之周髙祖/紀保定元年以大冡宰晉公䕶為都督中外諸軍事令)¶
(五府總/於天官)惜君忠壯委以爪牙(詩祈父於/王之爪牙)乃領左廂親信¶
<pb:KR4b0017_WYG_009-11a>¶
(通考北齊二人分掌左右廂所主朱華閣以外各武衛/將軍二人貳之按親信都督本後魏官見豆盧永恩碑)¶
(及/傳)出為梁州防主(隋書梁州漢川/郡注舊置梁州)華陽西極漢水東流¶
(見司馬/裔碑)巴濮既寧(左傳詹桓伯曰巴/濮楚鄧吾南土也)沈黎即静(見齊王/憲碑)¶
保定四年王師北伐以君饒勇被召將兵師下宜陽(見/崔)¶
(訦/碑)身登函谷(見齊王/憲碑)將燒白馬之城(見為閻/將軍表)以覆烏巢¶
之壘(見紇干/𢎞碑)既而中塗甚雨未獲圍原(左傳襄公十八/年楚師伐鄭涉)¶
(於魚齒之下甚雨及之楚師/多凍役徒㡬盡詳五張寺碑)軍帥聞喪不成侵宋(未詳/左傳)¶
(襄公十九年晉士匄侵齊及穀聞喪而還禮也周楊忠/傳朝議將與突厥伐齊保定三年以忠為元帥大將軍)¶
<pb:KR4b0017_WYG_009-11b>¶
(楊纂李穆王傑金朱敏及開府元夀田𢎞慕容延等十/餘人皆隸焉又令達奚武帥步騎三萬自南道而進期)¶
(㑹晉陽四年正月朔攻晉陽是時大雪數旬風寒慘烈/齊人乃悉其精銳鼓噪而出突厥震駭引上西山不肯)¶
(戰武後期不至乃班師周武帝紀保定四年十月甲子/詔大冡宰晉公䕶伐齊䕶總大軍出潼關大將軍權景)¶
(宣帥山南諸軍出豫州少師楊㯹出軹闗十一月甲午/柱國尉遲迥圍洛陽柱國齊公憲營芒山晉公䕶次陕)¶
(州十二月景辰齊豫州刺史王士良以州降壬成齊師/渡河晨至洛陽諸軍驚散尉遲迥帥麾下數十騎扞敵)¶
(得郤至夜引還柱國王雄力戰死之遂班師楊㯹於軹/闗戰沒權景宣亦棄豫州而還五年春正月甲申朔廢)¶
(朝以庸國公王/雄死王事故也)柱國趙王今上之第九弟也(見上/趙王)文則¶
河間上書(漢書河間憲王德景帝子也修古好學武帝/時来朝詔策所問三十餘亊其對推道術而)¶
<pb:KR4b0017_WYG_009-12a>¶
(言得事/之中)武則任城置陳(魏志任城王彰膂力過人太祖/持彰鬚曰黄鬚兒竟大竒也)¶
作鎮岷丘揚斾錦水(張載劔閣銘近綴/岷嶓又作鎮作固)白虎之俗難安¶
黄龍之盟不定(見齊王/憲碑)以君智略入佐中權(見進白/兔表)天¶
和元年授使持節大都督治柱國總府司録仍轉司馬¶
餘官封如故相如西喻鏤石於靈山(漢書司馬相如難/蜀父老云鏤靈山)¶
(張楫曰鑿開靈/山道置靈道縣)武侯南征浮船於瀘水(蜀志諸葛亮出/師表云思惟北)¶
(征宜先入南故五月渡瀘/深入不毛詳齊王憲碑)方之今日彼獨何人九品課¶
上為上之下(周太祖紀魏廢帝三年始作九命之典以/叙内外官爵以第一品為九命第九品為)¶
<pb:KR4b0017_WYG_009-12b>¶
(一命改流外品為/九秩亦以九為上)四年八朝歸事宰旅(左傳晉韓宣子/聘於周王使請)¶
(亊對曰晉士起將/歸時事於宰旅)即授載師大夫(通考後周載師師/氏中大夫屬地官)將¶
命齊國尋盟出境即用和鄰之儀(見哀江/南賦)入國聞喪仍¶
從㑹葬之禮(左傳秋季文子將聘於晉使求/遭喪之禮以行八月晉襄公卒)可使南面¶
此之謂乎(論語雍也可使南面周髙祖紀天和四年齊/武成帝薨遣司㑹河陽公李綸等㑹葬於齊)¶
(仍弔/賻焉)尋以本官入治軍正至如渭水兵書在心為志(戰/國)¶
(䇿蘇秦發書陳篋數十得/太公陰符之謀伏而讀之)軒轅陳法聚石成圖既而師¶
不疲勞兵無怨讟(見二/巻)入陪中禁更領儀同(周武帝紀/建德四年)¶
<pb:KR4b0017_WYG_009-13a>¶
(改開府儀同三/司為開府儀同)邸舎城池門闌户籍(見正旦及/為把公表)咸資巡¶
警並用司存帝城近臣(後漢書東海公陽對曰河南帝/城多近臣南陽帝鄉多近親)¶
公室密戚(左傳樂豫曰公族/公室之枝葉也)如逢司隸(後漢楊球傳球/為司隸校尉權)¶
(門莫不/屏氣)似畏都官(見崔/訦碑)既而孤城鄭嫗不相其年(吳志/吳範)¶
(傳範治厯數知風氣劉惇傳惇明天官達占數趙達傳/達治九宮一算之術注吳録曰皇象工書嚴武圍碁宋)¶
(夀占夢曹不興善畫孤城鄭嫗能相人/及範惇達八人世皆稱妙謂之八絶)巴水涪翁不醫¶
其疾(後漢方術傳有父老釣於涪/水因號涪翁著針經脈法)春秋三十有三奄捐¶
官舎(見請襲/封表)呂子明之疾甚歎軫吳王(吳志呂䝉字子/明疾發權迎置)¶
<pb:KR4b0017_WYG_009-13b>¶
(内殿治䕶萬方/遂卒權哀痛甚)阮元瑜之長逝悲深魏主(魏志阮瑀字/元瑜文帝書)¶
(曰元瑜長逝/化為異物)有詔贈某官禮也以建德四年三月日歸¶
葬於河州苑川郡之禁山公六郡良家(見馬/射賦)西河鼎族¶
地壯金行(後漢西羌傳贊金行氣剛又西羌傳/論性堅剛勇猛得西方金行之氣)人雄塞¶
氣兵書七巻河水浮来(漢藝文志楚/兵法七篇)射法三篇天弧夜¶
下(見長孫儉/碑及從駕)鋒(疑作/蜂)旗不息(見答趙/王啟)刁斗恒驚(見哀江/南賦)¶
猶得馬上讀書(見崇/傳)軍中習禮(見司馬/裔碑)太史子義善於¶
謀䇿(炯曰吳志太史慈字子義孫策常曰/子義雖氣勇有膽烈然非縱横中人)諸葛公休長¶
<pb:KR4b0017_WYG_009-14a>¶
於撫馭(晉書魏諸葛誕字公休其敗死也麾下數百/人拱手為列每斬一人輒降之竟不變至盡)四¶
代儀同三司七世河州刺史鐘鼎成列(見傷王/司徒)冠盖連¶
陰(見和王/少保)所謂生為貴臣死為貴神者也(家語生為上/公死為貴神)¶
但以遊魂久客反葬塗逺(見哀江/南賦)道阻山長(詩道阻/且長)妻¶
孤子幼哀聲滿野(漢賈捐之傳父戰死於前子鬭傷於/後女子乗亭障孤兒號於遒老母寡)¶
(婦飲泣巷哭遙設虚/祭想魂乎萬里之外)愁氣連雲(見郊/行)況復松檟飄颻方¶
臨武威之戍(見哀江/南賦)丘陵迴逺直對臨洮之城(見蕩/子賦)馬¶
援亡於武溪尸柩返於槐里(後漢馬援傳援扶風茂陵/人征武陵五溪蠻夷卒於)¶
<pb:KR4b0017_WYG_009-14b>¶
(軍梁松等譖之帝怒援妻孥不敢以喪還舊塋裁買城/西數畝地稾葬而已後上書訴寃然後得葬漢地理志)¶
(茂陵黄圖云本/槐里之茂鄉)梁鴻死於㑹稽妻子歸於平陵(後漢梁/鴻傳鴻)¶
(扶風平陵人至吳依大家臯伯通及卒葬於要離塜旁/咸曰要離烈士伯通清髙可令相近葬畢妻子歸扶風)¶
嗚呼哀哉﨑嶇逺矣昔者繁昌祠前即有黄金之碣(魏/志)¶
(繁昌縣受禪石碑中生/金表送上羣臣盡賀)德陽墓下猶傳青石之碑(見崔/訦碑)¶
是謂勒功乃為銘曰¶
七葉佐漢(晉左思詠史詩金張/籍舊業七葉珥漢貂)五世相韓(見擬/咏懐)忠臣入¶
仕孝友當官青城仙洞(名山記益州西南青城山一名/青城郡山形似城其山有崖舎)¶
<pb:KR4b0017_WYG_009-15a>¶
(赤壁張天/師所治處)黄石祠壇(見張/良讚)臺堪走馬(見蕩/子賦)書足迴鸞(後/漢)¶
(張昶傳昶善草書至今稱之晉索靖/傳靖善草書婉若銀鈎飄若驚鸞)武定風飈霸城嚴¶
肅(慈祖父/也見上)並馳雙傳(漢朱買臣傳上拜買臣㑹稽太守/長安廏吏乗駟馬車来迎買臣遂)¶
(乗傳/去)俱分兩竹(見滕/王序)重世刺舉(見哀江南賦/及贈淮南公)連鑣衮服¶
(見和炅法/師及崇傳)草靡青丘風馳赤谷(淮南子若風之搖草木/無之而不靡司馬相如)¶
(賦注服䖍曰青丘國在海東三百里漢西域傳/烏孫國大昆彌治赤谷城去長安八千九百里)世不乏¶
賢挺兹上嗣孝有三德(禮記祭義孝有三小孝用/力中孝用勞大孝不匱)忠無¶
二志(左傳晉侯欲殺魏綘羊舌赤/曰絳無貳志亊君不辟難)劔足身挺(列子傳曰/有蘭子者)¶
<pb:KR4b0017_WYG_009-15b>¶
(以數千宋元君弄七劒/迭躍之五劒常在空中)書堪面試(魏志曹植曰言出為/論下筆成章顧當面)¶
(試柰何/倩人)旍節既秉(劉熙釋名節為號令賞罸之節也晉/書漢魏故事遣將出征符節郎授節)¶
(鉞於/明堂)髙蟬且珥(初學記漢制銀璫附蟬為文/貂犀為飾散騎常侍冠也)龜轉印函¶
(晉孔愉傳愉以討華軼功封餘不亭侯初嘗至吳興餘/不亭見人籠龜於路愉買而放之龜中流左顧者數四)¶
(及是鑄侯印而印龜左顧/三鑄如初愉悟遂佩焉)蛇盤綬笥(後漢許曼傳桓帝/時隴西太守馮緄)¶
(始拜郡開綬笥有兩赤蛇分南北走曼筮之/曰三嵗之後當為邊將官有東名後皆如之)左右將軍¶
前後常侍(後漢百官志又有前後左右將軍注蔡質漢/儀曰漢興置大將軍驃騎位次丞相車騎衛)¶
(將軍左右前後皆金紫位次/上卿典京師兵衛四夷屯警)繼踵五侯因循三事(見咏/畫屏)¶
<pb:KR4b0017_WYG_009-16a>¶
(風及/崇傳)旍旃九坂(見小/園賦)艫舳雙流(氷經注成都縣有二江/雙流郡下左思蜀都賦)¶
(帶二江之雙/流詳宗廟歌)還驅木馬(蜀志諸葛亮伐魏/作木牛流馬以運)更引金牛(幽/明)¶
(録巴丘縣百金岡上有黄金潭潭上有瀨古有釣於此/潭獲一金鎖引之遂滿一船而有金牛出聲貌奔壯釣)¶
(人駭懼牛因/奮躍還潭)江波錦落(見上/趙王)火井星浮(見司馬/裔碑)樽酒望¶
帝安歌蜀侯(華陽國志周失綱紀蜀先稱王有蜀侯蠶/樷其目縱始稱王後有王曰杜宇七國稱)¶
(王杜宇稱帝號曰望帝禪國於其相開明時適二/月子鵑鳥鳴故蜀人悲子鵑鳥鳴也詳和趙王)受脤¶
河陽(見宗/廟歌)偏師洛浦(左傳知罃對楚子曰/帥偏師以修封疆)署陣成臯(漢/書)¶
(項羽謂曹咎/曰謹守成臯)連營廣武(見哀江/南賦)朝兵減竈(孫臏傳齊軍/入魏地為十)¶
<pb:KR4b0017_WYG_009-16b>¶
(萬竈明日為五萬竈/又明日為三萬竈)夜營多鼓(左傳析公曰若多鼓鈞/聲以夜軍之楚師必遁)¶
箭起六麋鋒摧九虎(見哀江/南賦)倐忽人世俄然今古祟發¶
兩星(左傳晉侯有疾卜人/曰實沈臺駘為祟)醫驚二豎(左傳晉侯夢/疾為二豎子)遊魂¶
通夢言返舊塋(見哀江/南賦)紫泥賜冊(隴右記武都紫水有/泥其色紫而粘貢之)¶
(用封/璽書)黄腸贈行(見司馬/裔碑)塗登石紐(後漢郡國志蜀郡廣/柔縣注帝王世紀禹)¶
(生石紐縣/有石紐邑)路入金城(闞駰土地十三州記/金城郡有金城闗)寒闗樹直(見/竹)¶
(杖/賦)秋塞雲平劒埋合柱書藏鑿楹(見司馬/裔碑)武侯為廟(見/齊)¶
(王憲/碑)欒公為社(見長孫/儉碑)雲盖低臨(見羽/調曲)霓裳紛下(見長/孫儉)¶
<pb:KR4b0017_WYG_009-17a>¶
(碑/)碑枕金龜(廣五行志晉孝武太元中吳郡岑泉為司/農造碑於江畔湖西之村見石龜載碑從)¶
(田中出還其故處萍藻/猶在腹下其月泉暴亡)松横石馬(漢書霍去病塜與衛/青塜並西者是青東)¶
(者是去病塜上有竪石前有石人馬相/對西京雜記陳縞見張丞相墓前石馬)永矣身世留名¶
華夏¶
　　周上柱國宿國公河州都督辛威神道碑¶
公諱威字某河南洛陽人也(隋書豫州河南郡洛陽縣/注有漢已来舊都後魏置)¶
(司州東魏改曰洛州後周/置東京六府洛州總管)舊姓辛隴西人基若水之源¶
(見宗/廟歌)纂商丘之胄(帝王世紀夏帝相為/羿所篡徙於商丘)邑於大亳實定¶
<pb:KR4b0017_WYG_009-17b>¶
其居(殷本紀湯/始居亳)封於小辛乃成其姓(太史公曰禹為姒/姓其後分封用國)¶
(為姓辛氏/其一云)是以三川被髮辛有得見事之機(見哀江/南賦)八¶
卦占爻辛廖有知人之鑒(左傳畢萬筮仕於晉遇/屯之比辛廖占之曰吉)佐治¶
以東都上將魏帝解衣(魏志辛毗字佐治諸葛亮出渭/南以毗為大將軍軍師使持節)¶
(六軍皆肅漢書韓信曰漢/王授我上將軍解衣衣我)武賢以西國功臣漢王推轂¶
(漢趙充國傳酒泉太守辛武賢請撃&KR0034;开上拜武/賢為破羌將軍賜璽書嘉納其䇿詳酬薛文學)祖大¶
汗渭州刺史考生河州四面總管大都督(本傳及威著/勲追贈大將)¶
(軍涼甘等/五州刺史)隴右貴臣河西鼎族公侯踵武(屈原離騷云/及前王之踵)¶
<pb:KR4b0017_WYG_009-18a>¶
(武/)岳牧連鑣(見咏畫/屏風)並得聲振長榆(見軍/行)名雄髙栁(漢/地)¶
(理志髙栁/屬代郡)公秉靈山岳(見紇干/𢎞碑)載誕星辰(見徵/調曲)結髮嶷¶
然(漢主父偃傳偃曰臣/結髮遊學四十餘年)齠年成德(見齊王/憲碑)澄波萬頃建¶
標千仭(見司馬裔碑北史本傳威性持重有威嚴/歴官數十年未嘗有過故得以身名終)青衿¶
學劔既為人主所稱(漢東方朔傳朔上書曰臣朔/十五學撃劒詳紇干𢎞碑)童子¶
論兵即在中軍之策(見傷王/司徒)永熙元年入仕蒙授直蕩¶
都督(隋書百官志直蕩/等正都督注上階)太祖文皇帝雪舊君之恥建西¶
伯之功(周本紀賜弓矢斧/鉞使西伯得征伐)始裂鴻溝(見擬/咏懐)初登函谷(見/齊)¶
<pb:KR4b0017_WYG_009-18b>¶
(王憲/碑)公濯衣沐髮杖劒轅門(見步陸逞碑/及進白兔表)撤洗足而相¶
迎(漢髙祖紀沛公方踞牀使兩女子洗/酈生不拜長揖沛公起攝衣謝之)下賓階而顧問¶
(信陵君傳趙王德公子之矯奪晉鄙兵而存趙埽除自/迎執主人之禮引公就西階公子側行辭讓從東階上)¶
(自言罪過有負/於魏無功於趙)自此即居帳内仍為直寢授寧逺將軍¶
羽林監白土縣開國伯(隋書百官志王公已下三品已/上並有親信帳内各隨品髙卑)¶
(而制員按周尉遲逈傳逈遷大丞相帳内都督隋盖承/魏制云直寢十二人掌宿衛侍從周盧辯傳寧逺將軍)¶
(正五命漢地理志/白土縣屬上郡)邑五百户大統元年從迎大駕(見宗/廟歌)¶
進爵為侯增邑三百户加冠軍(本傳作/撫軍)將軍散騎常侍¶
<pb:KR4b0017_WYG_009-19a>¶
轉大都督公善於用兵長於撫御自攻洛陽定𢎞農戰¶
河橋平沙苑(見紇干/𢎞碑)冐刄衝鋒前無横陳況以弦木六¶
鈞(左傳顔髙之弧六/鈞詳賀平鄴表)函犀七屬(左傳潘尫之黨與養由/基蹲甲而射之徹七札)¶
(詳報寄/洛州)門多懸胄(見哀江/南賦)箭必中鞍(檀弓魯荘公及宋/人戰於乗丘縣賁)¶
(父御卜國為右馬驚敗績遂死之/圉人浴馬有流矢在白肉遂誄之)山積器械(見齊王/憲碑)谷¶
量牛馬(見司馬/裔碑)軍吏計功司勲賞策(見為閻/將軍表)授使持節¶
銀青光禄大夫進爵為公增邑八百户昔者受律赤符¶
韓信當乎千里(漢書張良曰漢將獨韓信/可當一面詳為閻將軍表)治兵白帝張¶
<pb:KR4b0017_WYG_009-19b>¶
飛擬於萬人(蜀志張飛雄壯威猛亞於闗羽魏程/昱等咸推羽飛萬人之敵詳和泛江)比蹤¶
今日公之謂也五年授使持節都督揚州諸軍事揚州¶
刺史(周太祖紀魏廢帝三/年改揚州為穎州)浮於江漢達於淮泗篠簜既¶
敷瑤琨即序(見羽/調曲)十三年授車騎大將軍儀同三司尋¶
遷驃騎大將軍開府仍賜姓普屯(北史本傳作普屯/周書本傳作普毛)即¶
為官族(見賀婁/慈碑)入陪武帳出總戎韜(見哀江/南賦)置府於陽¶
闗(見燕/歌)張旃於瀚海(漢書上曰驃騎將/軍去病登臨瀚海)故得上書於漢¶
即用同宗(見歩陸/逞碑)爭長於周還無異姓(見謝滕/王啓)十六年¶
<pb:KR4b0017_WYG_009-20a>¶
授鄜州諸軍事鄜州刺史(周太祖紀魏廢帝三/年改北華為鄜州)公頻領¶
兩牧風政神明虎去西河(見五張/寺碑)梟移東郡(說苑梟與/鳩相遇鳩)¶
(曰子安之梟曰吾將東徙鳩曰何梟曰西方之人皆惡/我聲鳩曰子改鳴則可不改子鳴雖東徙猶惡子也)¶
河湄瑞氣特表㢘平(南史宋虞愿傳愿為晉安太守海/邊有越王石嘗隠雲霧相傳云清)¶
(廉太守乃得見愿往就觀視清徹無所/隠蔽十道志畨禺北津水今名廉平水)鄜畤神光偏明¶
正直(漢郊杞志秦文公夢黄蛇自天下屬地其口止於/鄜衍於是作鹿畤左傳神聰明正直而壹者也)¶
及乎魏終天禄(尚書大禹謨/天禄永終)周受惟新(見崇/傳)明命已遷¶
(尚書太甲顧/諟天之明命)彝倫或革(尚書洪範/彝倫攸叙)周元年改授大將軍¶
<pb:KR4b0017_WYG_009-20b>¶
枹罕郡開國公增邑一(本傳作/五非)千户軍中受詔非論北¶
伐之功(見司馬/裔碑)大將登壇無待東歸之策(見為閻/將軍表)置陳¶
太平(疑作行史記白起攻/韓南陽太行道絶之)開陰晉之道(漢地理志華隂/縣魏之陰晉髙)¶
(帝更名華陰今屬華州周太祖紀魏大統元年東/魏司馬子如自蒲津寇華州刺史王熊撃走之)連兵¶
廣武(見哀江/南賦)納滎陽之城(後漢郡國志河南尹滎陽有/廣武城周太祖紀魏大統三)¶
(年清河人崔彦穆檀琛/攻滎陽擒其郡守来附)校戰丹山(本傳保定初率兵/討丹州叛胡破之)移¶
營白壁(周太祖紀魏大統十二年齊神武圍玉壁大都/督韋孝寛力戰拒守齊神武攻圍六旬不能下)¶
(燒營/而遁)莫不勇冠三軍名凌五將(見移/齊文)保定四年授寧州¶
<pb:KR4b0017_WYG_009-21a>¶
總管(本傳/不載)掌其北門既為鄭國所委(左傳杞子告於秦/曰鄭人使我掌其)¶
(北門/之管)捍其西鄙無懼秦亭之逼(韓子魏白起為西河守/秦有小亭臨境一朝拔)¶
(之/)是以築綱平之城衛人拱手(史記趙世家築綱平以/侵衛正義曰剛平在河)¶
(北/)戍滎波之澤梁氏寒心(魏世家公子無忌曰決滎/澤水灌大梁大梁必亡)朝¶
廷與公有内外之親(見崇/傳)令公從戚里之貴(見春/賦)乃以¶
魏文帝女為公夫人(本傳/不載)遂得長門之左别開公主之¶
園(漢東方朔傳爰叔謂董偃曰何不白主獻長門/園主立獻之上大恱更名竇太主園為長門園)濯龍¶
之旁便有王姬之館(左傳莊公元年秋築王姬之館/於外為外禮也詳咏畫屏風)五¶
<pb:KR4b0017_WYG_009-21b>¶
年被徴入京拜小司馬斯於司馬以公為魏絳(見崔/訦傳)佐¶
於中軍以公為荀首(左傳晉人歸連尹襄老之尸於楚/以求知罃於是荀首佐中軍矣故)¶
(楚人/許之)豈直謂之鶉火(家語注炎帝以火紀官春官為大/火夏官為鶉火秋官為西火冬官)¶
(為北火中/官為中火)稱之縉雲而已哉(見宗/廟歌)其年被使領命出西¶
凉州(周太祖紀魏廢帝三/年改西凉為甘州)奉迎突厥皇后(本傳/不載)紀裂繻¶
來卿為君逆(左傳紀裂繻來逆/逆女卿君逆也)稱族而行尊君命也(左/傳)¶
(成公十四年宣伯如齊逆女稱族尊君命也周皇后傳/武帝阿史那皇后突厥木扞可汗俟斤之女太祖方與)¶
(齊人爭衡結以為援髙祖即位前後累遣使要結乃許/保定五年詔陳國公純等至俟斤牙帳所迎后俟斤不)¶
<pb:KR4b0017_WYG_009-22a>¶
(從㑹大雷風起俟斤以為天譴/乃備禮送后純等迎之以歸)天和元年授柱國拜大¶
司寇(本傳建徳初拜通考後周有秋官大司寇卿掌/刑邦國其屬官又有刑部中大夫掌五刑之法)楚¶
之柱國(見長孫/儉碑)方之南火(當作水家語注共工以水紀/官春官為東水夏官為南水)¶
(秋官為西水冬官為/北水中官為中水)軒之司寇譬以西雲(見宗/廟歌)總授於¶
公能官人也(尚書臯陶謨禹曰/知人則哲能官人)建德二年授少傅四年¶
授寧州總管都督七州諸軍事即為河州大中正公之¶
桑梓(詩維桑與梓/必恭敬止)本於此地再為連率(後漢馬援傳注/莽法典郡者公)¶
(為牧侯稱卒正伯稱連/率其無封爵者稱尹)頻仍衣錦(見司馬/裔碑)襄城龍種更¶
<pb:KR4b0017_WYG_009-22b>¶
及池臺桂陽仙人還歸鄉里(見紇干/𢎞碑)故老親朋酣歌相¶
慶(尚書伊訓/酣歌於室)安車駟馬(漢薛廣徳傳與丞相定國大司/馬史髙俱乞骸骨皆賜安車駟)¶
(馬/罷)天下榮之(北史本傳頻鎮二鎮頗得人和周書本傳/魏大統中遷河州刺史本州大中正故曰)¶
(再為曰/頻仍也)宣政元年授上柱國更加少傅配於上相即陪¶
𤣥扈之圖(見賀新/樂表)居於京師實有圯橋之策(漢張良傳/上謂子房)¶
(雖疾彊卧傅太子良/行少傅事詳張良讚)改封宿國公食邑并前五千户射¶
鴻舊圃(左傳衛獻公/射鴻於圃)舞鶴餘城(見小/園賦)既浮酸棗之河(見/思)¶
(舊/銘)聊對淇園之竹(見步陸/逞碑)来朝建章(見連/珠)則天子降席¶
<pb:KR4b0017_WYG_009-23a>¶
出遊戚里(見春/賦)則郡公下階是以行滿天地(孝經行滿/天地無怨)¶
(惡/)名聞四海方當光輔五君(見長孫/儉碑)參謀七政(見哀江/南賦)¶
夭厲弗戒薨於所居春秋六十有九栁莊告殯傾社稷¶
之臣(檀弓衛有太史曰栁莊寢疾公曰君疾革雖當祭/必告公再拜稽首請於尸曰有臣栁莊也者非寡)¶
(人之臣社稷之臣也聞之死請往不釋服而往遂以襚/之輿之邑裘氏與縣潘氏書而納諸棺曰世世萬子孫)¶
(母變/也)鄭僑云亡得諸侯之禮(未詳按孔叢子鄭子産死/鄭人丈夫捨玦佩婦人捨)¶
(珠玊夫婦巷哭三/月不聞竽瑟之聲)詔贈某官諡某公禮也以今開皇元¶
年七月某日反𦵏於河州金城郡之苑川縣山行隴坻¶
<pb:KR4b0017_WYG_009-23b>¶
地入塞原望積石以縁河臨崆峒而下坂(見變宮調/佛龕銘)𤣥¶
甲黄腸(見司馬/裔碑)﨑嶇亭障(見昭/君詞)及云撤奠(禮記既封土/主人贈而祝)¶
(宿虞尸既反哭主人與有司視虞牲有司以几筵/舍奠於墓左反日中而虞𦵏日虞不忍一日離也)方勞¶
榆沈(檀弓孺子䵍之喪哀公欲設撥顔栁曰天子龍輴/而椁幬諸侯輴而設幬為榆沈注以水浸揄白皮)¶
(之汁潘地取其/引車滑而不滯)若夫樹反壤也(檀弓國子髙曰上周/於槨反壤樹之㢤)封¶
夏屋焉(檀弓夫子言曰吾見封之若覆夏屋者矣/見若斧者矣從若斧者焉馬鬛封之謂也)終須¶
潁川之碑(後漢蔡邕集陳太丘碑文云先生諱寔字仲/弓潁川許人也及卒逺近㑹𦵏千人以開重)¶
(部大椽以/時成銘)乃見華陰之碣世子儀同永達(北史本傳子/永達嗣位儀)¶
<pb:KR4b0017_WYG_009-24a>¶
(同大/將軍)孝性有聞居喪得禮嗟海變而田成(見歩/虚詞)懼山飛¶
而地絶(秦蒙恬傳恬曰起臨洮屬之遼東城塹萬餘/里此其中不能無絶地脉㢤詳齊王憲碑)勒¶
石募田仍銘云爾¶
少典之孫(見祀/圓丘)𤣥王之子(詩商頌𤣥/王桓撥)虹貫於月(見宗/廟歌)金¶
承於水(見象/戲賦)降及於周公侯復始(左傳公侯之子/孫必復其始)風俗¶
氣候山川表裏(左傳子犯曰表裏/山河必無害也)河連積石(見變/宫調)山帶¶
崆峒(見佛/龕銘)秦亭北上(見/上)漢使西通(漢書張騫/通西南夷)金行氣壯¶
(見賀婁/慈碑)地勢人雄稜稜髙節凜凛疎風祖考藩屏濁河¶
<pb:KR4b0017_WYG_009-24b>¶
清渭(見角/調曲)兩地謨明雙流光賁(見賀婁/慈碑)水無别色雲無¶
異氣為吏為民惟懐惟畏(後漢朱暉傳暉為臨淮太守/有善政民歌之曰强直自遂)¶
(南陽朱季吏畏/其威民懹其惠)今之嗣世(左傳展喜對齊侯/曰豈其嗣世九年)實秉英靈¶
(見竹/杖賦)降神中嶽(見滕/王序)迴文列星(見徴/調曲)鸞翔鳳舞(見變/宫調)珠¶
角山庭臣深義本子極天經(見齊王憲碑北史本傳其/家有義五世同居時以此)¶
(稱/之)洛陽戰陣河橋旗鼓箭飲石梁(見馬/射賦)劔然銅柱(樹屏/曰正)¶
(義引燕丹子云荆軻抜七首/擲秦王決耳入銅柱火出)咸麗六麋(見哀江/南賦)俱抽雙¶
虎(張儀傳兩虎果鬭大者傷小者死卞莊/子從傷者而刺之一舉果有雙虎之功)玊門開部(見/竹)¶
<pb:KR4b0017_WYG_009-25a>¶
(杖/賦)陽闗置府(見燕/歌)兩為上台兩為少傅模範帝師(見擬/咏懐)¶
經綸國步(詩國步/斯頻)允襲峻徳欽明審諭不吝車茵(漢書/丙吉)¶
(馭吏嗜酒醉嘔丞相車上西曹吏白/欲斥之吉曰此不過汚丞相車茵耳)誰言温樹(見步陸/逞碑)¶
天道茫昧年齡倐忽(見贈淮/南公)上將星開(見齊王/憲碑)功臣鼎¶
沒(梁虞荔鼎銘蕭何為丞相鑄一/鼎自表其功其文曰紀功鼎)九原陵阜(禮記檀弓/趙文子與)¶
(譽觀乎九原原曰死者/如可作也吾誰與歸)三河甲卒(見長孫/儉碑)地險龜林營¶
危馬窟(見哀江/南賦)西州永别(晉書羊曇為謝安所愛重/安薨後行不由西州路)北¶
闕長辭(見馬/射賦)山張虛盖野祭空帷陵原地迥松路風悲¶
<pb:KR4b0017_WYG_009-25b>¶
銘於碣石勒以金龜(見紇干賀/婁二碑)¶
　　周兖州刺史廣饒公鄭常神道碑¶
唐朝以元凱並進十有六人(見徵/調曲)周室以昭穆先封十¶
有五國(見齊王/憲碑)發源纂胄葉派枝分(見賀婁/慈碑)開國承家¶
珠聯璧合(見祀/圓丘)是用克明俊德思皇多士(見長孫/儉碑)盛德¶
有後(見宗/廟歌)公其裕哉公諱常字子元豫州滎陽人也(晉/書)¶
(滎陽郡滎陽縣注地/名敖秦置敖倉者)周宣中興然後樹賢建戚(史記鄭/世家桓)¶
(公友宣王庶弟也宣王立友初封於鄭幽王以為司徒/河雒之間人便思之漢文帝紀左賢右戚先民後已)¶
<pb:KR4b0017_WYG_009-26a>¶
鄭武有國然後保姓受氏(鄭世家犬戎殺桓公鄭人立/其子掘突是為武公詳齊王)¶
(憲/碑)荆衡之賦千乗莫敢加兵虢鄶之封十城翻為獻邑¶
(鄭世家桓公以王室多故東徙其/民洛東而虢鄶果獻十邑竟國之)況復郊門致騎先迎¶
内史之賓(漢書鄭當時字莊孝武時為右内史嘗/置驛馬長安諸郊請謝賓客夜以繼日)南宮¶
旦朝獨識尚書之履(漢書鄭崇為尚書僕射每見曳革/履上笑曰吾識鄭尚書履聲詳步)¶
(陸逞/碑)祖思慶建威將軍山陽太守(隋書揚州江都郡山/陽縣注舊置山陽郡)¶
建威取曹仁之號可以定名(未/詳)山陽有王暢之賢足觀¶
風俗(後漢王暢傳暢為山陽太守時郡中多以奢/靡相尚暢常布衣皮褥車馬羸敗以矯其弊)考頊¶
<pb:KR4b0017_WYG_009-26b>¶
銀青金紫方於温羨傅祇(晉書温羡字長卿太原祁人/懐帝即位遷左光禄大夫開)¶
(府領司徒傅祇字子莊懐帝即位遷光禄大夫侍中未/拜加右僕射中書監  焯曰杜氏通典秦時光禄勲屬)¶
(官有中大夫漢武帝太初元年更名光禄大夫銀章青/綬西晉受命置左右光禄大夫加金章紫綬而光禄大)¶
(夫如故加金章/紫綬並與卿同)鎮南征東比於劉𢎞荀顗(晉書劉𢎞字/和季沛國相)¶
(人為鎮南將軍都督荆州諸軍亊荀顗宇景倩潁/川人文帝輔政遷尚書帝征諸葛誕留顗鎮守)報功¶
之冊則槐路是儀(見竹/杖賦)贈行之典則荆河惟牧(見司馬/裔碑本)¶
(傳頊偉族人也字寧伯與偉同立義入朝賜爵魏昌縣/伯除太府少卿出為扶風郡守復為太府少卿轉衛尉)¶
(少卿卒官贈儀同/三司豫州刺史)公弱齡早慧幼學速成(見崇/傳)立必正¶
<pb:KR4b0017_WYG_009-27a>¶
方言無勦說(曲禮毋勦說毋雷同/又童子立必正方)青衿智勇即埋雲夢¶
之蛇(見孫叔/敖讚)童子仁心已愛中牟之雉(見謝趙/王啟)始遊庠¶
塾不無儒者之榮(㑹稽録云賀循拜光禄大夫帝親臨/軒遣使持節加左右循病車駕親幸)¶
(天子親臨者三往還/皆拜儒者以為榮)或見兵書遂有風雲之志(見象/戲賦)出¶
忠入孝事盡於心修身立名理窮於性大統三年起義¶
華陽(魏地形志秦州河東郡/蒲版縣注有華陽城)先登廣武(見哀江/南賦)浮濳逾¶
沔入渭亂河(禹貢浮於濳逾於/沔入於渭亂於河)蒙授永樂縣開國男輔¶
國將軍(隋書梁州石城郡石泉縣注舊曰永樂置晉昌/郡西魏改郡曰魏昌尋改永樂曰石泉通考開)¶
<pb:KR4b0017_WYG_009-27b>¶
(國縣男後魏正五品後周正五命/輔國將軍後魏從三品後周七命)自爾常從太祖入為¶
帳内都督河橋接戰秋水則三月不流洛城揮鋒金墉¶
則一月路斷(晉書載記符堅曰以吾之衆旅投鞭/於江足斷其流詳紇干𢎞齊王憲碑)西京¶
不賓(張衡西京賦髙祖都西而泰光武處東而/約周語侯衛賓服注常以服貢賓見於王)羌戎侵¶
軼(謂東魏髙歡也左傳北戎侵鄭公/子突曰彼徒我車懼其侵軼我也)城如飛鳥地有伏¶
龍(見崔/訦碑)公以金僕裁抽(左傳魯莊公以金/僕姑射南宫長萬)靈鉟蹔舉(左/傳)¶
(齊惠樂髙之難公卜/使王黑以靈姑鉟率)蜂目已奔(晉書潘滔相王敦曰/蜂目已露豺聲未振)狼¶
心遂革(見連/珠)遷平東將軍帥都督十五年襲父封魏昌¶
<pb:KR4b0017_WYG_009-28a>¶
縣開國伯轉大都督魏後三年授使持節車騎大將軍¶
儀同三司黄權受詔嘉其入魏之功(蜀志黄權降魏景/初中遷車騎將軍)¶
(儀同/三司)竇憲當官賞其平戎之策(見出自/薊北門)公之此授勲庸¶
著矣進爵廣饒縣開國公(本傳作饒陽侯隋書徐州東/海郡東海縣注舊曰廣饒縣)¶
(及東海郡後齊分廣饒置東/海縣冀州河間郡領饒陽縣)邑五百户保定三年授都¶
督羅州諸軍事羅州刺史仍領金州兵馬(隋書梁州房/陵郡竹山縣)¶
(注梁曰安城西魏改焉置羅州西城縣注梁置梁州尋/改曰南梁州西魏改置東梁州尋改為金州置總管府)¶
應接上庸公於文谷路溪澗崢嶸巖崖豁險山窮水斷¶
<pb:KR4b0017_WYG_009-28b>¶
馬束橋飛(見齊王憲司/馬裔二碑)中垺(疑作/牢坪)既開雙城即欵(周陸/騰傳)¶
(騰爵上庸縣公隋書梁州房陵郡上庸縣注梁/曰新豐西魏改焉後周改曰孔陽詳司馬裔碑)往者申¶
息盡掩(左傳晉敗申息/之師於桑襚)江黄無援(榖梁傳貫之盟管仲/曰江黄逺齊而近楚)¶
(楚為利之國也若伐而不能救則無以宗諸侯矣桓公/不聴遂與之盟管仲死楚伐江㓕黄桓公不能救故君)¶
(子閔/之也)涔陽極浦亟犯風塵夏首西浮頻遭鋒鏑(屈原哀/郢過夏)¶
(首而西浮詳/哀江南賦)公以伏波受脤(見紇干𢎞/碑宗廟歌)樓船誓衆(尚書/泰誓)¶
(王乃大巡六師明/誓衆士詳和趙王)入横江之陣(杜氏通典横江吳魯肅/為之又魯横江昔仗萬)¶
(人屯横/據江口)進下瀨之兵(見紇千/𢎞碑)越客文身湛盧終去吳人¶
<pb:KR4b0017_WYG_009-29a>¶
長鬛艅艎遂還(榖梁傳吳祝髪文/身詳哀江南賦)建德四年授使持節¶
開府儀同大將軍(周盧辯傳建德四年改儀/同三司為儀同大將軍)公孫敖下¶
光禄之塞(漢霍去病傳公孫敖以因扞/將軍築受降城詳昭君詞)諸葛誕勒丸都¶
之山(未詳按魏志母丘儉以髙句驪數侵畔/遂束馬懸車以登丸都屠句驪所都)公之處焉¶
差無慙德四方雜俗天下殊風以君㢘能使兼觀察馳¶
傳擁節(見賀婁/慈碑)揚旍持斧(漢書暴勝之為直指使者/衣繡衣持斧逐捕盜賊)既¶
乗驄馬(後漢桓典傳典拜侍御史常乗驄馬/京師語曰行行止止避驄馬御史)仍被繡衣¶
羣盜累足貴戚歛手(漢書累足脅/悤詳崔訦碑)鄉亭留宿幸無歸忌¶
<pb:KR4b0017_WYG_009-29b>¶
之疑(後漢郭躬傳陳伯敬汝南人也還觸歸忌則寄/寄宿鄉亭後坐女壻亡吏太守都䕫怒而殺之)公¶
車奏事寧有反支之日(後漢王符潜夫論明帝時公車/以反支日不受章奏帝聞而怪)¶
(之遂觸/其制)是使陽球司隷無所申威鮑恢都官因人成事¶
(見崔訦及/步陸逞碑)髙祖武皇帝以仲春誓衆(見宮/調曲)甲子濟河(見/宗)¶
(廟/歌)公仗劔六軍(見齊王/憲碑)披圖八陣辟彼張遼前鋒而報¶
魏主(見哀江/南賦)方之耿弇先戰而待蕭王(後漢耿弇傳弇/曰乗輿且到反)¶
(欲以賊虜遺君父耶出兵大戰遂破張/步又史始遣侍御史立光武為蕭王)及乎九州逌同¶
四隩既宅(語見/禹貢)遂得功參勇爵(左傳齊莊/公為勇爵)名入司勲(見/為)¶
<pb:KR4b0017_WYG_009-30a>¶
(閻將/軍表)授上開府(周武帝紀建徳四年冬十/月置上開府上儀同官)増邑五百户¶
加以舉功行賞推恩分邑(漢諸侯王表武帝納主/父偃之䇿下推恩之令)兼乗¶
而反光乎譙郡之城(漢書司馬相如蜀郡成都人也建/節往使卭筰馳四乗之傳至蜀蜀)¶
(人以為榮晉地理志譙/郡魏置統縣七户一千)載寶而歸照於臨漳之水(後漢/馬援)¶
(傳援在交阯甞餌薏苡實軍還載之一車時人以為南/土珍怪權貴皆望之魏都賦北臨漳滏則冬夏異沼)¶
即日賜姓宇文與國同族婁敬上書於鹿輅項伯舞劔¶
於鴻門(見步陸/逞碑)公之此榮足為連類以公績著屯險誠¶
貫風霜其年授使持節都督東徐州諸軍事徐州刺史¶
<pb:KR4b0017_WYG_009-30b>¶
(魏地形志東徐州注孝昌元年置永熙二年州郡陷武/定八年復治下邳城隋書徐州彭城郡注舊置徐州後)¶
(齊置東南道行臺/後周立總管府)宣政元年授都督南兖州諸軍事南¶
兖州刺史(隋書豫州譙郡注後魏置南兖/州後周置總管府後改曰亳州)作牧濟河風¶
行於雷澤(後漢百官志武帝初置刺史成帝更為牧建/武中復為刺史尚書禹貢濟河惟兖州又雷)¶
(夏既澤鄭𤣥曰雷夏/兖州澤今屬濟隂)建旟海岱化被於淮沂(後漢郎顗/傳顗拜章)¶
(曰宜遣太尉服干戚建井旟注井南方火宿也鳥隼曰/旟畫井星之文於旟而建之禹貢海岱及淮惟徐州)¶
襜帷入境貪殘者解印冕旒從政(見步陸逞/碑及崇傳)仁義者郊¶
迎(續漢書孔奮守姑臧長以仁/義為治抑强扶弱詳滕王序)豈直白石開渠(見和張/侍中)¶
<pb:KR4b0017_WYG_009-31a>¶
青鹽換粟(見步陸/逞碑)祥雲入境(東方朔傳凡占長吏不耕/當視天有黄雲來覆車五)¶
(穀大/熟)行雨隨車而已哉(見崇/傳)在任遘疾薨於方鎮皇甫¶
嵩監御斯牧賢能刺史(後漢皇甫嵩傳嵩平黄巾拜左/車騎將軍領冀州牧華嶠後漢)¶
(書郭伋拜潁川太守召見辭謁帝勞之曰郡得賢能/太守去帝城不逺河潤九里冀京師并蒙其福也)荀¶
中郎連率此則中興方伯(見齊王憲/辛威二碑)英聲茂實(見賀平/鄴表)¶
公之有焉詔贈某官諡某公禮也(本傳卒贈本官加郢/鄯陕三州諸軍事郢)¶
(州刺史/子神符)以大象二年十一月十日歸葬於滎陽之某山¶
舊墓九原悽愴趙文子其何言(見辛/威碑)駟馬悲鳴滕成(疑/作)¶
<pb:KR4b0017_WYG_009-31b>¶
(文/)公其已逺(漢夏侯嬰傳嬰薨諡曰文侯初嬰/為滕令奉車故號滕公詳傷心賦)若夫勒¶
鼎刋碑(見辛威司/馬裔二碑)銘功頌德陳其令範必在生前嗟乎¶
此之樹碑異乎洙泗之水(孔子世家孔子𦵏魯城北泗/上祀應記孔子廟列七碑無)¶
(象檜柏/猶茂)此之勒石異乎燕然之山(見出自/薊北門)嗚呼哀哉乃¶
為銘曰¶
髙陽之子(見徵/調曲)少典之孫(見祀/圓丘)蒼林逺遘(帝王世紀黄/帝妃嫫母生)¶
(蒼/林)若水遙源(見宗/廟歌)公侯復始(見辛/威碑)鐘鼎逾繁(見傷王/司徒)承¶
基纂胄建國開藩我壯我武既公既侯緇衣出鄭(詩鄭/風緇)¶
<pb:KR4b0017_WYG_009-32a>¶
(衣之/宜兮)卿士歸周(見齊王/憲碑)魚陵北上(左傳楚師伐/鄭次於魚陵)滎澤東¶
流(禹貢豫州滎波既豬注/濟水入河而南溢為滎)河移酸棗(見思/舊銘)粟雨陳留(見/謝)¶
(趙王/啟)祖守南邦考鎮東部兩龜為印雙蛇結綬(見賀婁/慈碑)¶
日察陰陽(見賀新/樂表)星占長栁(見齊王/憲碑)是曰世載其名不¶
朽事親之道孝以立身(見哀江/南賦)事君之道忠以立仁今¶
君嗣德一此君親如松之茂(詩如松/柏之茂)如竹之筠(長長孫/儉碑)¶
功參荆棘(後漢馮異傳帝曰是我起兵時/主簿也為我披荆棘定闗中)職主兵戎北¶
臨青嶺(未/詳)南通白波(後漢董卓傳靈帝末黄巾餘黨郭/太等復起西河白波谷三輔號為)¶
<pb:KR4b0017_WYG_009-32b>¶
(白波/賊)直雲横塞長星渡河(見哀江/南賦)陳開沙斷(漢韓信傳/信夜為萬)¶
(餘囊盛沙擁水上流/引兵半渡撃龍且)師移竈多(見擬/咏懐)舉功行賞封疆受¶
位宫室鏤圭山河分地(見為閻將軍/襲封二表)決勝千里深謀秘¶
計(見擬/咏懐)建武功臣名連星次(後漢書范曄論中興二十/八將前世以為上應二十)¶
(八/宿)建旟濟漯(禹貢兖州/浮於濟漯)擁節龜蒙(詩魯頌奄/有龜蒙)既蠶桑土¶
(禹貢兖州/桑土既蠶)實撫梧桐(禹貢徐州嶧陽孤桐注嶧山之/陽有特生之桐其材中琴瑟)野¶
無異器河無别風吳亭楚塞(見司馬/裔碑)莫敢彎弓(賈誼過/秦論士)¶
(不敢彎弓/而報怨)倐忽身世俄然松檟路轉銅魚(一統志銅魚/洲在蜀渠縣)¶
<pb:KR4b0017_WYG_009-33a>¶
(其下有石磧/黄色若魚)山迴石馬(見賀婁/慈碑)武侯之廟(見齊王/憲碑)欒公¶
之社(見長孫/儉碑)望此髙碑悽然淚下¶
　　周隴右總管長史贈少保豆盧永恩神道碑¶
君諱永恩字某昌黎徒河人(漢地理志西西郡交黎縣/注應劭曰今昌黎又有徒)¶
(河/縣)本姓慕容燕文帝皝之後也朝鮮箕子之封(宋微子/世家武)¶
(王封箕子於/朝鮮而不臣)孤竹伯夷之國(漢地理志孤竹城在遼西/令支縣應劭曰故伯夷國)¶
(今有孤/竹城)漢有四城(漢地理志元鳯元年改燕國為廣陽/郡有薊縣方城縣廣陽縣隂鄉縣凡)¶
(四/城)秦為一候(揚雄解嘲/西北一侯)其先保姓受氏初存柳城之功¶
<pb:KR4b0017_WYG_009-33b>¶
(前燕錄遼西左賢王從母丘儉征髙麗以全栁/城之勲進拜單于遷邑遼西遂以慕容為姓)開國承¶
家始静遼陽之亂(漢地理志柳城屬/遼西遼陽屬遼東)自天市星妖(晉書/天文)¶
(志咸寧元年有星入於天市占曰為兵/喪三年慕容恪攻没洛陽沈勁等戰死)連津兵覆(前燕/録永)¶
(嘉初廆東撃/連津破斬之)尚書府君改姓豆盧筮仕於魏(本傳髙祖/勝歸魏授)¶
(長樂郡守賜/姓豆盧氏)祖代左右將軍魏文皇帝直寢父長少以¶
雄略知名不幸早世(本傳父長柔𤣥鎮將/有威重見稱於時)周朝以兄弟¶
佐命義存追逺保定二年有詔贈柱國大將軍涪陵郡公¶
(周書豆盧寜傳以寧著勲追贈柱國大將軍少保/涪陵郡公隋書地理志梁州涪陵郡舊曰漢平)是知¶
<pb:KR4b0017_WYG_009-34a>¶
春雨潤木自葉流根(張士然表臣聞春/雨潤木自葉流根)西伯行慶推存及没以公山¶
嶽精靈星辰秀異氣侔鍾鼎聲感風雲觀于秦兵尚稱童子(左/傳)¶
(秦師過周北門王孫滿尚幼觀之/言於王曰秦師輕而無禮必敗)對於楚戰猶在青衿¶
(左傳鄢陵之戰楚晨壓晉軍而陳范匄趨進曰晉楚惟/天所授何患焉文子執戈逐之曰國之存亡天也童子)¶
(何知/焉)太祖文皇帝乘時撥亂奄有霸業潁川從我舊愛¶
無淪(本傳初隨寜事侯莫陳悦後與寜歸太祖後漢書/王霸傳光武以霸為功曹史從渡河北賓客稍稍)¶
(引去光武謂霸曰潁川/從我皆逝而子獨留)舂陵故人相知惟眷(後漢光武/紀建武三)¶
(年幸舂陵祠園因置酒/舊宅大㑹故人父老)普泰三年關西建義授殄¶
<pb:KR4b0017_WYG_009-34b>¶
寇將軍奉迎大駕賜封新興縣伯(通典殄寇將軍/後魏從七品後)¶
(後周以從三品晉書地理志南安/郡領新興縣詳見於宗廟歌中)邑五百户閑新¶
安之部(周太祖記大統三年東魏將髙敖曹退守洛陽/獨孤信至新安敖曹復走渡河信遂入洛陽)¶
還移楊僕之闗(見擬/咏懐)解𢎞農之圍(見紇干/𢎞碑)更入劉昆之¶
郡(見五張/寺碑)援枹併轡(左傳郤克左并轡右援/枹而鼓馬逸不能止)並預前驅¶
(詩伯也執殳/為王前驅)大統三年有沙苑之戰四年有河橋之役¶
(見紇干/𢎞碑)介胄蟣蝨(後漢朱浮傳/甲胄生蟣蝨)戎馬生郊(見連/珠)公靈變¶
愈長風飈更勇(見秋/夜)隠若敵國差强人意(後漢呉漢傳/諸將見戰陳)¶
<pb:KR4b0017_WYG_009-35a>¶
(不利或多惶懼大司馬漢意氣自若帝/歎曰吳公差强人意隠若一敵國矣)授龍驤將軍中¶
散大夫(通考中散大夫/後魏正四品)八年授直寢右親信都督尋轉¶
大都督加通直散騎常侍十六年授使持節車騎大將¶
軍儀同三司魏元年授驃騎大將軍開府儀同三司鄧¶
騭以漢朝親戚始授中台(後漢鄧隲傳朝廷以太后故/遣五官中郎將迎拜隲為大)¶
(將/軍)黄權以魏國功臣初登上將(見鄭/常碑)公頻煩寵授朝野¶
為榮三年(本傳作魏/廢帝三年)都督成州諸軍事成州刺史(周太/祖紀)¶
(魏廢帝三年改/南秦為成州)尋加侍中(本傳加侍/中不載)外總連率威振百¶
<pb:KR4b0017_WYG_009-35b>¶
城(見辛威步/陸逞二碑)内參常伯榮髙八舍(晉職官志侍中按黄/帝時風后為侍中於)¶
(周為常伯之任秦取古名置侍中/初學記漢靈帝時侍中舎有八區)於時隴坻黠羌(見步/陸逞)¶
(及長孫/儉碑)時穿上谷(漢地理志上/谷郡秦置)榆中羣盜或聚漁陽(見/軍)¶
(行及長/孫儉碑)公巻甲星馳(見哀江/南賦)長驅千騎回洛兇徒望風¶
草靡(北史齊万俟洛傳洛字受洛干周人畏之/神武名其所營地為回洛詳司馬裔碑)瓜州豪¶
傑束手歸罪後魏元年改封龍支縣侯(本傳作龍来誤/隋書枹罕郡龍)¶
(支縣注後魏曰北/金城西魏改焉)三年朝廷使大將安政公(本傳安政/公史寕隋)¶
(書雍州雕隂郡大斌縣/注西魏置仍立安政郡)隨突厥吐谷渾歸國(隋書西海/郡注置在)¶
<pb:KR4b0017_WYG_009-36a>¶
(古伏俟城即/吐谷渾國)河鄯二州屬當路首公領騎八千(本傳作/五千)¶
以為戎防南通丹粟(吕氏春秋南至交阯孫樸續湔之/國丹粟漆樹沸水漂漂九陽之山)¶
西望白蘭(見紇干/𢎞碑)闗塞無虞公之勲也(周異域傳粟特/國在葱嶺之西)¶
(保定四年遣使獻方物又白蘭者羌/之别種保定元年遣使獻犀甲鐵鎧)周元年授都督鄯¶
州諸軍事鄯州刺史其年改封沃野縣公(後漢郡國志/沃野縣屬朔)¶
(方/郡)增邑千户二年授隴右總管府長史(周明帝紀三年/冬十月乙丑遣)¶
(柱國尉遲/逈鎮隴右)武成元年都督利涉汶(本傳作/沙文)三州諸軍事¶
利州刺史(隋書梁州義城郡注後魏立益州世號小益/州梁曰黎州西魏復曰益州又改曰利州置)¶
<pb:KR4b0017_WYG_009-36b>¶
(總管府魏地形志沙州領郡二建寧齊安蕭衍置魏因/之治白沙闗城隋書梁州汶山郡注後周置汶州又汶)¶
(山縣注後周/改曰汶州)二年兵破文州陽陣蠻仍平瀘水(隋書梁/州武都)¶
(郡長松縣注西魏為山曰/建昌置文州及盧北郡)以保定元年將兵破巴州恒¶
獌獠(本傳/不載)渡瀘五月葛亮有深入之兵(見賀婁/慈碑)長坂九¶
迴王尊有忠臣之路(見小/園賦)霜雹不驚(南史蠕蠕國能以/術祭天而致風雪)¶
(前對皎日後則泥潦横/流故其戰敗莫能追及)水草無乏(見使/北)天幸將軍(見司/馬裔)¶
(碑/)斯之謂矣(周異域傳武成初文州蠻叛州選軍討定/之又夭和三年梁州恒稜獠叛總管長史)¶
(趙文表討之軍次/巴州遂相率来降)其年授司㑹八法斯掌九賦是均事¶
<pb:KR4b0017_WYG_009-37a>¶
總嵗成功參月要(見步陸/逞碑)三年還授隴右總管府長史¶
(周武帝紀保定二年以蔡公廣為秦州總管本傳作三/年銘與紀合劉璠傳廣時鎮隴右秦州即隴右也見豳)¶
(國公/廣銘)公屢弼英蕃頻相大府北海入朝仰以對問(後漢/宗室)¶
(傳北海靖王興憲宗每/有異政輒乗驛問焉)東平謁帝因而定禮(後漢十王/傳東平王)¶
(蒼與公卿共定南北/郊冠冕車服制度)遂使馬首懐燕不無樂毅(見崇傳/及崔訦)¶
(碑/)蕃臣擬漢或多田叔(漢髙帝紀趙臣田叔等召見/與語廷臣無能出其右者)兄¶
楚國公(見慕容/寧碑)以參和挹讓莊贊樂推(見宗/廟歌)建國開都¶
奄荒南服求以先封武陽郡三千户益公沃野之封(魏/地)¶
<pb:KR4b0017_WYG_009-37b>¶
(形志豫州襄城郡領武陽縣北徐州東泰山郡領武陽/縣隋地理志兖州武陽郡武陽縣注後齊省後周置梁)¶
(州&KR1779;為郡&KR1779;為縣注後/周置武陽未詳孰是)朝廷以兄弟相讓不無前史(後/漢)¶
(丁鴻傳鴻當襲封上書讓/國於弟盛不報既𦵏而逃)推恩分邑(見鄭/常碑)有詔許焉增¶
邑并前合四千七百户既而六氣相犯五聲相觸(左傳/醫和)¶
(曰天有六氣降生五味發為/五色徴為五聲淫生六疾)靈夀不終遊魂且變(繫辭/遊魂)¶
(為/變)薨於官舎春秋五十八(本傳作/四十八)詔贈少保幽冀定相¶
等五州諸軍事幽州刺史(隋書冀州涿郡注舊置幽州/後齊置東北道行臺後周平)¶
(齊改置總管府信都郡注舊置冀州魏郡注後魏置相/州東魏改曰司州牧後周又改曰相州置六府宣政初)¶
<pb:KR4b0017_WYG_009-38a>¶
(府移洛以置總管府又安陽縣注周大象初置相州及/魏郡因改名鄴又鄴縣注東魏都後周平齊置相州)¶
諡曰敬公禮也天和元年二月六日葬於咸陽洪瀆川¶
大夫墓樹以柏諸侯墳髙於雉(見司馬/裔碑)嗚呼哀哉公資¶
忠履孝藴義懐仁直幹百尋澄波千頃(見司馬/裔碑)留心職¶
事愛玩圖籍官曹案牘未嘗煩委(魏劉楨詩職事煩/填委文墨紛消散)戎¶
馬交馳不妨餘裕(見司馬/裔碑)兄弟公侯國朝親戚宜春有¶
湯沐之盛(漢衛青傳封青子伉為宜春侯青固謝曰伉/等三人何敢受封公羊傳枋者何鄭湯沐之)¶
(邑/也)濯龍無流水之譏(見咏畫/屏風)渭南千畝之竹尚懼盈滿¶
<pb:KR4b0017_WYG_009-38b>¶
(見哀江/南賦)池陽二頃之田常思止足(見和張/侍中)立身則十世¶
可宥(左傳范宣子囚叔向祁奚曰/猶將十世宥之以勸能者)遺子則一經而已(見/步)¶
(陸逞碑北史豆盧寧傳寧初未有子養弟永恩子勣及/生子讚親族皆請讚為嗣寧曰兄弟之子猶子也遂以)¶
(勣嗣勣字定東周文以勲臣子封義安縣侯周閔帝受/禪授稍伯下大夫開府儀同三司改封丹陽郡公明帝)¶
(時為左武伯中大夫勣自以經業未通請解職遊露門/學帝嘉之勅以本官就學本傳永恩少冇識度屢從征)¶
(討皆有功及卒子通嗣通字平東一名㑹在周以父功/賜爵臨貞縣侯改封沃野縣公位開府北徐州刺史)¶
刺史賈逵之碑既生金粟(見紇干/𢎞碑)將軍衛青之墓方留¶
石麟(述異記丹陽大姑陵石麟二枚不知年代傳曰/秦漢間公卿墓則以石麒麟鎮之詳賀婁慈碑)乃¶
<pb:KR4b0017_WYG_009-39a>¶
為銘曰¶
朝鮮建國孤竹為君地稱髙栁(見辛/威碑)山名密雲(晉書載/記慕容)¶
(皝稱藩於石季龍請兵討段/遼季龍至徐無遼奔密雲山)遼陽趙裂(趙世家齊安平/君田單將趙師)¶
(而攻燕拔之燕世家秦攻拔我薊燕王亡/徙居遼東秦拔遼東虜燕王喜卒滅燕)武遂秦分(見/紇)¶
(干𢎞/碑)寶珪世胄(見滕/王序)雕戈舊勲(見傷王/司徒)名稱賓實(髙士/傳許)¶
(由曰名者/實之賓)言謂身文(左傳介之推曰/言身之文也)挺此含章(見齊王/憲碑)¶
降兹岐嶷(詩大雅誕實匍/匐克岐克嶷)有犯無隠(禮記檀弓事君/有犯而無隠)王¶
道正直(尚書洪範無反/無側王道正直)惟愛惟敬(見步陸/逞碑)永成恱色(禮/記)¶
<pb:KR4b0017_WYG_009-39b>¶
(祭義孝子之有深愛者必有和氣有和/氣者必有愉色有愉色者必有婉容)枕藉禮闈(漢酷/吏傳)¶
(皆相枕/藉死)留連學殖(見為杞/公表)策參帷帳(見擬/咏懐)功披荆棘(見/鄭)¶
(常/碑)韓陣揮戈(淮南子魯陽公與韓酣戰/日暮援戈揮之日反三舎)齊城憑軾(見長/孫儉)¶
(碑/)豹策乃建龍韜同啓(見從/駕)校戰岐陽申威隴坻(晉地/道記)¶
(漢陽有大坂名曰/隴坻亦曰隴山)城壘畫地(漢李廣傳與人居則畫/地為軍陣射闊狭以飲)山¶
林聚米(見謝趙/王啟)上馬論書(見崇/傳)臨戎習禮(見司馬/裔碑)賈復¶
開營(後漢賈復傳復知帝欲偃干戈修文德/乃與髙密侯鄧禹並剽甲兵敦儒學)廉公屈體¶
(見司馬/裔碑)從容傅㑹占對造請用此㢘平終兹寛猛(見司/馬裔)¶
<pb:KR4b0017_WYG_009-40a>¶
(碑/)緑林兵息(見哀江/南賦)潢池盜静(漢龔遂傳遂曰民困於/飢寒故盜弄陛下之兵)¶
(於潢/池中)名振赤山(後漢祭彤傳赤山烏桓數犯上谷為邊/害彤乃率勵偏何遣往討之塞外震讋)¶
(彤之威聲暢於北方烏桓傳/赤山在遼東西北數千里)威髙青嶺(水經注清水源/出武鄉縣西名)¶
(青谷/水)𤣥獸浮河(見五張/寺碑)飛螟出境(見紇干/𢎞碑)災氛生隴毒¶
水侵涇(見哀江/南賦)朝傾地鎮(周禮九州有名山為地鎮注/揚州㑹稽青州沂山幽州醫)¶
(無閭冀州霍山皆山/之重大者為四鎮)夜落台星(見司馬/裔碑)石壇承祀(初學/記漢)¶
(明帝詔髙邑於光武即/位所建石壇立珪頭碑)豐碑頌靈(禮記公室視豐碑注/豐碑斵大木為之形)¶
(如石碑用以下棺天/子四碑諸侯二碑)渭城髙柏(三輔黄圖漢文帝霸/陵不起山陵稠種柏)昌¶
<pb:KR4b0017_WYG_009-40b>¶
陵下亭(漢書成帝/營起冒陵)須知地市(見哀江/南賦)為讀山銘¶
　　周柱國大將軍大都督同州刺史段永神道碑¶
公諱永字永賓東燕遼東郡(本傳作/遼西郡)石城縣零泉里人¶
也本姓段昔者昌意降居初分若水之姓(見宗/廟歌)共叔出¶
奔始有京城之族(見哀江/南賦)西河居士蕃魏而郤秦(見連/珠)¶
北岳將軍威胡而奉晉(晉書懐帝以段匹磾為左賢王/助國征討假撫軍大將軍後入)¶
(石勒常著朝服持晉節本/傳晉幽州刺史匹磾之後)其後居於代北則先封遼水¶
備乎史籍可略而言(本傳曾祖愄仕魏黄龍/鎮將因徙髙陸之河陽)祖援鎮西¶
<pb:KR4b0017_WYG_009-41a>¶
將軍馮翊太守父儒平東將軍持節恒燕朔三州諸軍¶
事(魏地形志東燕州注太和中分恒州東部置燕州孝/昌中陷天平中領流民置寄治幽州宣都城朔州注)¶
(本漢五原郡延和二年置為鎮後改為懐/朔孝昌中改為州後陷今寄治并州界)恒州刺史公¶
年裁弱冠(見崇/傳)即值亂離(詩亂離/莫矣)驅馳闗塞之間早有¶
縱横之志軍陣方圓無勞聚米(見謝趙/王啟)山川形勢不待¶
披圖(見崔訦碑本傳魏正光末六鎮擾亂/遂攜老幼避地中山後遂赴洛陽)魏正光五年¶
入仕解褐殿中將軍(通考殿中將/軍宋初置之)孝昌三年加龍驤將¶
軍(本傳/不載)永平三年授平東將軍都督中埏建義勲謀是¶
<pb:KR4b0017_WYG_009-41b>¶
先蒙賞倉泉縣開國男食邑一百户(本傳不載隋書荆/州漢陽郡上禄縣)¶
(注舊置仇池郡/後魏置倉泉縣)其年淮淝侵軼南鄙徴兵公受賑偏師¶
(見宗廟歌及/賀婁慈碑)一月三捷(語見/詩)昔張遼奄至(原注有/闕文)沃野¶
縣開國伯(漢地理志㕍門/郡領沃陽縣)食邑五百户進爵為侯(本傳/青州)¶
(人崔社客舉兵反永/平討之進爵為侯)永熙元年授使持節車騎大將軍¶
左光禄魏武帝特召入仕閣内大都督(本傳/不載)馬武小心¶
侍蕭王於卧内(後獏馬武傳世祖使將其部/曲至鄴武叩頭辭以不願)典韋忠壯¶
陪魏后於宮中(魏志典韋性忠至謹重常晝立侍終日/夜宿帳左右稀歸私寢軍中為之語曰)¶
<pb:KR4b0017_WYG_009-42a>¶
(帳中壯士有典君/手提雙㦸八十觔)於是賊帥元伯(本傳作/元伯生)破掠城市西¶
自潼函東綿鞏洛京畿大都督請士馬五千公曰此賊¶
無他䇿尋為鳥散止請五百騎應手生擒朝廷賞其謀¶
䇿百姓喜其除害(本傳孝武遣京畿大都督匹婁昭討/之昭請以五千人行永進曰精騎五)¶
(百自足平殄於是命永代昭遂破平之漢/主父偃傳匈奴獸聚而鳥散從之如摶影)既而喪亂𢎞¶
多(見連/珠)生民板蕩(見傷/心賦)乗輿西幸宗社北遷(見宗/廟歌)公妙¶
識𤣥象深知厯數(見象戲馬/射二賦)乃欲昆弟謀為自全斬西¶
中郎將送首闗内(本傳帝西遷永時不及從大統初乃/結宗人潛謀歸欵與都督趙業斬西)¶
<pb:KR4b0017_WYG_009-42b>¶
(中郎將慕容顯/和傳首京師)蒙賞昌平縣開國子(晉地理志燕/國領昌平縣)食邑¶
三百户大統元年授使持節北徐州刺史平竇軍(周太/祖紀)¶
(魏大統三年東魏遣其將竇泰趣潼闗太祖率騎六千/旦至小闗泰卒聞軍至惶懼太祖縱兵撃破之斬泰傳)¶
(首長安本/傳擒竇泰)復𢎞農戰沙苑陣河橋(見紇干/𢎞碑)公並預先登¶
(左傳潁考叔取鄭伯/之旗蝥弧以先登)身當鋒首謀謨應變備在司勲(見/為)¶
(閻將/軍表)增邑八百户通前合二千户進爵沃陽縣開國公¶
授南汾州諸軍事(隋書文成郡注東魏置南汾州後周/改為汾州後齊為西汾州後周平齊)¶
(置總管府周太祖紀魏廢/帝三年改南汾為勲州)南汾州刺史十四年増邑三¶
<pb:KR4b0017_WYG_009-43a>¶
百户轉大都督其年授車騎大將軍儀同三司加散騎¶
常侍十六年授驃騎大將軍開府加侍中尋授恒州諸¶
軍事(周太祖紀魏廢帝三/年改恒州為均州)恒州刺史昔軒丘分族異姓¶
者十四人(見祀/圓丘)酆邑建侯同盟者四十國(見齊王/憲碑)太祖¶
文帝席巻闗河三分天下(見宗/廟歌)潁川從我並有鄉里之¶
親(見豆盧/永恩碑)新豐故人非無布衣之舊(見春/賦)更立九十九¶
姓還存三十六國舊胄還姓爾綿(周太祖紀魏氏之初/統國三十六大姓九)¶
(十九後多絶滅至是以諸將功髙者為三十六國/後次功者為九十九姓後所統軍人亦改從其姓)增邑¶
<pb:KR4b0017_WYG_009-43b>¶
一千進爵為廣城郡開國公(本傳孝閔踐阼也漢地理/志右北平郡領廣城縣)¶
尋授文州諸軍事文州刺史國家以玉門西拒久勞亭¶
障(見一巻及/昭君詞)陽闗北牧多事風塵(見燕歌/及二巻)武成二年有¶
詔進公都督瓜州諸軍事瓜州刺史(本傳/不載)是以名馳梓¶
嶺聲振榆闗(漢衛青傳上曰青遂定河/南地按榆溪舊塞絶梓嶺)無雷向風(漢西/域傳)¶
(無雷國王治盧城去長/安九千九百五十里)負(疑作/貴)霜懐惠(漢西域傳月氐/為匈奴所滅遂)¶
(遷於大夏分其國為休密雙靡貴霜肸頓都密凡五部/翎侯後貴霜翎侯丘就却攻滅四翎侯自立為王國號)¶
(貴/霜)保定三年還朝授工部中大夫(通考後周有冬官大/司空卿掌五材九範)¶
<pb:KR4b0017_WYG_009-44a>¶
(之法其屬工部中大夫二人承司/司空事掌百工之籍而其禁令)尋遷軍司馬夏官司¶
武待白露而治兵(見步陸/逞碑)冬官考工記𤣥雲而授職(見/謝)¶
(趙王啓/宗廟歌)四年増邑三百户通前合三千九百户其年授¶
使持節大將軍都督治左八軍總管軍事朝登上將暮¶
㑹小卒事涉交接觀釁而返(左傳隨武子曰㑹/聞用師觀釁而返)天和四¶
年以本官領小司寇(周禮秋官/有小司寇)三度有星名天獄(天官/書注)¶
(詩紀歴樞曰賤/人牢一曰天獄)八卦有坎象刑書(左傳晉國賦一鼓鑄/以鑄一鼎著范宣子)¶
(所為/刑書)公繁不秋荼(桓寛鹽鐵論秦/法煩於秋荼)嚴無夏日(見小/園賦)民知¶
<pb:KR4b0017_WYG_009-44b>¶
約法未肯以獄吏為尊(漢書沛公曰吾當王闗中與父/老約法三章耳殺人者死傷人)¶
(及盜抵罪周勃傳勃曰吾嘗/將百萬軍安知獄吏之尊也)吏識刑名無敢以死灰相¶
懼(漢書鼂錯學申商刑名於軹張恢先所韓安國/傳獄吏田甲辱安國安國曰死灰獨不復然乎)又任¶
左廂第三軍總管(按周武帝紀建德五年帝總戎東伐/以越王盛為右一軍總管杞公亮為)¶
(右二軍總管隋公楊堅為右三軍總管譙王儉為左一/軍總管大將軍竇泰為左二軍總管廣化公邱崇為左)¶
(三軍總管盖周/制六軍故云)仍被勅將兵馬北道教習韓信入闗即¶
申軍令(漢韓信傳遂聴信計舉兵東出陳/倉定三秦髙帝紀命韓信申軍法)陳農受詔仍¶
校兵書(漢藝文志成帝時使謁者陳農求遺/書於天下詔步兵校尉任宏校兵書)豈直六郡¶
<pb:KR4b0017_WYG_009-45a>¶
良家(見馬/射賦)五營騎士(後漢何進傳以進為大將軍/率左右羽林五營士屯都亭)懸知¶
正正之旗遙識堂堂之陳(黄帝出軍決始立牙之日吉/氣来應旗旛指敵是謂堂堂)¶
(之陣正正之旗/此大勝之徴)蒙犯霜露旗鼓驅馳(見為閻/將軍表)俄而遘疾¶
遂至大漸(見謝滕/王啓)五年六月十六日薨於賀葛城(未詳/按後)¶
(漢郡國志河間郡髙/陽故屬涿有葛城)春秋六十有八將軍死綏三軍行¶
哭(檀弓文伯之喪内人皆/行哭失聲詳哀江南賦)都䕶喪還縁邊追祭(本傳永/歴任内)¶
(外所在有聲輕財好士朝野重焉漢段㑹宗傳烏孫小/昆彌季父卑爰疐擁衆欲害昆彌漢復遣㑹宗使安輯)¶
(與都䕶孫建并力㑹宗病死烏孫中年/七十五矣城郭諸國為發喪立祠焉)九月二十三日¶
<pb:KR4b0017_WYG_009-45b>¶
靈柩至於京師皇帝臨喪百僚赴弔(漢舊儀丞相有疾/皇帝法駕親至問)¶
(疾從西門入即薨移居第中車駕徒弔賜/棺斂具贈錢葬地葬日公卿已下㑹葬)詔遣使持節¶
車騎大將軍儀同三司賀拔軌監䕶喪事又遣使持節¶
車騎大將軍儀同三司紇豆陵亮冊贈使持節柱國大¶
將軍同華宜敷丹五州諸軍事(隋書雍州京兆郡鄭縣/注後魏置東雍州并華)¶
(山郡西魏/改曰華州)同州刺史諡曰某公其年十一月五日葬於¶
京城南髙陽原髙司里夫人赫連氏兖州刺史恱之女¶
年十四適爾綿氏冊拜魯城縣君遷濟陰郡君又遷廣¶
<pb:KR4b0017_WYG_009-46a>¶
城國夫人(漢地里志魯國注故秦薛郡髙后元年為魯/國屬豫州魏地形志西兖州領郡二沛濟隂)¶
(周武帝紀保定二年詔柱國已下帥都督已/上母妻授太夫人夫人郡君縣君各有差)肅恭令淑¶
(見步陸/逞碑)儀範賢才(後漢皇后紀論進/賢才以輔佐君子)四徳有耀(世說許/允曰婦)¶
(有四/德)三星增輝(見司馬/裔碑)三公夫人見於斯矣建德元年¶
十二月亡春秋五十有八二年正月歸於髙司之塋劉¶
荆州之墓合葬於襄水之陽(後漢劉表傳表在荆州二/十年家無餘積注代語晉)¶
(太康中塜見發表及妻/身形如生芬香聞數里)衛將軍之陵同穴於廬山之下¶
(見崇/傳)嗚呼哀哉世子岌使持節儀同大將軍領兵部大¶
<pb:KR4b0017_WYG_009-46b>¶
夫(通考後周置大司馬其屬又有兵部/中大夫小兵部下大夫其職並闕)純孝事親忠貞¶
事國禮義自立聲名有焉銘曰¶
軒臺受氏(見北園及/祀圓丘)若水降居(見宗/廟歌)西城仲𦙍北陸窴¶
餘(漢衛青傳都尉韓說從大軍出窴/渾服䖍曰塞名也師古曰窴音田)山川雄烈風俗扶¶
疎昔我闗塞㳂襲干戈時遭拔本(見枯/樹賦)世值横波(見擬/咏懐)¶
北封代郡(漢地理志/代郡秦置)東據遼河(漢地理志遼東郡遼陽/縣注大梁水西南至遼)¶
(陽入/海)地未平一天猶薦瘥(見連/珠)我公重光繼文踵武總¶
牧三蕃兼治六輔(漢書注韋昭曰河東河内河/南為三河兼三輔為六輔)雅俗觀¶
<pb:KR4b0017_WYG_009-47a>¶
風(禮記王制命太師/陳詩以觀民風)都亭待雨(見崇/傳)不逢問吏(見齊王/憲碑)¶
無聞桴鼓(見結客/少年塲)公以載世(見哀江/南賦)挺此令聞(詩文王/令聞不)¶
(已/)孝有三徳(見賀婁/慈碑)忠惟一君馬陵釋患(見齊王/憲碑)聊城¶
解紛(見燕/歌)兵防滿月(見齊王/憲碑)戰避迎雲(見豆盧/永恩碑)長松都¶
尉(未/詳)細栁將軍(見馬/射賦)既牧淮海且藩恒代髙壁負闗(十/三)¶
(州志髙昌壁故屬燉煌/有長谷在東都尉居之)長亭穿塞(見哀江/南賦)釁鼓司盟(左/傳)¶
(定公四年祝佗曰君以軍行祓社釁鼓又知罃/對曰執事不以釁鼓周禮司盟掌盟載之法)控馭内¶
外吏不敢欺兵無敢背(見崇/傳)玉門遺矩(漢地理志酒泉/郡有玉門縣闞)¶
<pb:KR4b0017_WYG_009-47b>¶
(駰云漢罷玉門闗/屯徙其人於此)汾海留愛大將受冊公升其壇(見為/閻將)¶
(軍/表)六卿咸事公貳其官(見步陸/逞碑)夷陵燒楚(見長孫/儉碑)上黨¶
分韓(見紇干/𢎞碑)營軍參合(見司馬/裔碑)校戰臯蘭(見擬/咏懐)年深厲¶
起福過災生(文選庾亮讓中書監表/云小人禄薄福過災生)上台裂岳(見司馬/裔及步)¶
(陸逞/碑)次將傾星(見齊王/憲碑)赤地悲淚(未/詳)白虎哀鳴(抱朴子/王業卒)¶
(荆州白虎三頭匍匐於轜車冇銳曰陳留耆舊傳王業/為荆州府有德政卒於湘江  二白虎共衛其墓民共)¶
(立碑號曰湘/江白虎墓)懸弓靈幕繫馬寒坰烟凝不動泉凍無聲¶
天子愴然追於贈諡禮官賜冊(蔡邕獨斷諸侯王三公/薨於位以䇿書誄諡其)¶
<pb:KR4b0017_WYG_009-48a>¶
(行而/賜之)陪陵受地(晉杜預傳吾去春入朝因郭氏喪亡縁/陪陵舊義自表營洛陽城東首陽之南)¶
(為將来兆域至時皆用/洛水圓石開隊道南向)印綬曰䇿(見崔/訦碑)衣衾曰襚(榖梁/傳衣)¶
(衾曰/襚)𤣥窆就列(禮記檀弓縣棺而封/縣讀曰𤣥封讀曰窆)黄腸在位(見司馬/裔碑)¶
自此何世從兹㡬春樹為歴社(未詳按淮南子歴陽/之都一夕反而為湖)陵¶
成谷神(山海經朝陽之谷神/曰天吳是為水伯)詎知雲閣名在功臣(見長/孫儉)¶
(碑/)¶
　　周柱國楚國公岐州刺史慕容寧神道碑¶
昔在殷書懋賞(尚書仲虺之誥徳/懋懋官功懋懋賞)周禮議勲(見為閻/將軍表)諸¶
<pb:KR4b0017_WYG_009-48b>¶
侯計功大夫稱伐(左傳臧武仲曰夫銘天子令/德諸侯言時計功大夫稱伐)惟師尚¶
父昆吾載寳鼎之銘(蔡邕銘論吕尚作周太史其功銘/其功銘於昆詩大雅維師尚父)¶
王命尸臣枸邑傳琱戈之賜(見傷王/司徒)故知太上立德(見/哀)¶
(江南/賦)明試以功(舜典明試以/功車服以庸)存有顯爵之榮(班固循吏/傳贊王成)¶
(黄霸朱邑龔遂鄭𢎞召信臣等所居民富所去見思/生有榮號死見奉祀此廪廪庶㡬徳讓君子之遺風)殁¶
有大名之貴(諡法解大行受大名細行受/細名行出於已名生於人)昊天不弔(家/語)¶
(哀公誄孔子曰昊天/不弔不憗遺一老)其惟楚國公乎可以旌德景鍾(晉/語)¶
(魏顆敗秦於輔氏親止/杜回其勲銘之景鍾)勒勲彝器(左傳臧武仲曰夫以/大伐小取其所得彝)¶
<pb:KR4b0017_WYG_009-49a>¶
(器銘其功烈/以示子孫)式昭盛美載揚洪烈者焉公諱寧字永安¶
昌黎徒河人也都尉總六縣之卿(漢王莽傳莽下書曰/長安西郊曰六卿衆)¶
(縣曰六尉魏志濊今朝鮮之東皆其地也漢武帝伐朝/鮮分其地為四郡自單單大嶺以西屬樂浪自嶺以東)¶
(七縣都尉主之/皆以濊為民)名山稱五岳之佐(漢郊祀志自崤以東/名山五自華以東名)¶
(山七雲笈七籖黄帝以四嶽皆有佐命之山而南嶽孤/特無輔乃章詞三天太上道君命霍山為儲君濳山為)¶
(衡嶽之副以成之時參政事以輔佐之祀尚玠曰晉書/禮志成帝咸和八年立北郊於覆舟山  地祗地郊從)¶
(祀則五嶽四望四海四瀆五湖五帝之佐沂山嶽山白/山霍山醫無閭山蔣山松江㑹稽山錢塘江先農凡四)¶
(十四神周禮職方氏東北曰幽州其/山鎮曰醫無閭注醫無閭在遼東)燕太祖文皇帝慕¶
<pb:KR4b0017_WYG_009-49b>¶
容皝以當世英雄奄有河朔(漢書西河郡朔/方郡俱武帝置)趙之南境¶
且建王城(公羊傳王城者何西周也張/衡東京賦然後以建王城)冀之北土仍為¶
興國(見哀江/南賦)公既皝之苗裔家世燕陲(晉書載記慕容/皝將圖石氏於)¶
(是率騎二萬長驅至於冀城徙畧幽薊三萬餘户使楊/裕唐柱等築龍城搆宫廟咸康七年皝遷都龍城後漢)¶
(公孫瓚傳童謠云燕南垂趙北際中/央不合大如礪惟有此中可避世)髙祖侍中使持節¶
都督中外諸軍事太保録尚書北地王慕容超之世蕃¶
屏王室詳之燕録可得稱焉(晉書載記慕容德僣位迎/兄北海王納子超於長安)¶
(封北海王德死嗣偽位劉裕率師討超慕容鎮欲阻守/大峴超不從收鎮下獄及王師度峴乃赦鎮進録尚書)¶
<pb:KR4b0017_WYG_009-50a>¶
(都督中外/諸軍事)曾祖尚書府君因魏室之難改姓豆盧仍為¶
官族(見賀婁慈碑本傳其先前燕之支庶也髙祖勝以/燕皇始初歸魏授長樂郡守賜姓豆盧氏或云避)¶
(難改焉南烱曰按魏道武皇帝皇始之後惟秦苻健號/皇始若  燕之亡乃在後燕正始之末此云以燕皇始)¶
(歸魏/疑誤)祖仕魏文成皇帝(北史髙宗文成皇帝諱濬景穆/皇帝之長子也詳豆盧永恩碑)¶
考早亡(本傳父長/柔𤣥鎮將)朝廷以庸勲攸屬(左傳富辰曰庸勲/親親暱近尊賢德)¶
(之大/者也)恩深追逺(見司馬/裔碑)保定三年有詔贈柱國將軍少¶
師(本傳作/少保)涪陵郡開國公食邑二千户公稟氣中和(見/歩)¶
(虛/詞)降神川嶽(見滕/王序)岐嶷表羈貫之年(穀梁傳羈貫成童/不就師傅父之罪)¶
<pb:KR4b0017_WYG_009-50b>¶
(也詳豆盧/永恩碑)通禮稱綺紈之嵗(禮記内則二十而冠始學/禮梁張纉離别賦太常劉)¶
(侯前輩宿達余在綺紈/之嵗固已欽其風矣)夙著竒節(見長孫/儉碑)幼表大成(學/記)¶
(九年知類通達强立/而不反謂之大成)兄弟分果備知推讓(文士傳孔融/年四嵗與諸)¶
(兄食梨輒取其小者人問其/故答曰我小兒法當取小者)賓客解鈴曾無恡色(御覽/傅暢)¶
(自序余方五嵗散騎常侍魯叔虎與先公甚友善喜與/余戲常脫余金環與侍者謂余怖惜而余笑與之經數)¶
(日不/索)永安元年太宰爾朱天光(通考晉初置三公以景/帝諱師故置太宰以代)¶
(太師/之名)魏室元輔握兵淮右抗權江南公時任别將便從¶
征伐自是長城硤石必先行陣(尚書禹貢冀州夾石碣/石入於河班彪王命論)¶
<pb:KR4b0017_WYG_009-51a>¶
(舉韓信於行/陣詳蕩于賦)秦南隴西每當矢石(初學記隴右道者禹/貢雍州之域自隴而)¶
(西盡其地也左傳茍偃士匄/帥卒攻偪陽親受矢石滅之)摧堅乗勝莫不前驅(漢南/粤王)¶
(傳樓船將軍以推/鋒陷堅封將梁侯)䇿勲行賞常居第一(漢書列侯皆已/受封奏位次乃)¶
(令蕭何第一周賀拔岳傳時万俟醜奴僣稱大號闗中/騷動爾朱榮以天光為使持節都督二雍二岐諸軍事)¶
(以岳為左大都督侯莫陳悅為右大都督以討之天光/軍至汧渭之間醜奴乃棄平凉而走岳追及醜奴於平)¶
(凉之長坑一戰擒之賊行臺万俟道洛入隴殺略陽賊/帥王慶雲天光又與岳渡隴追至慶雲所居水洛城並)¶
(擒之本傳以破万俟醜/奴功賜爵靈夀縣男)永熙元年補子都督并加鼓節¶
軍儀除桑乾太守(本傳不載隋書冀州馬邑郡/善陽縣注有後魏桑乾郡)轉補都¶
<pb:KR4b0017_WYG_009-51b>¶
督其年以魏皇西幸奉迎大駕(本傳天光敗後侯莫陳/恱反太祖討恱寧與李)¶
(弼率衆歸太祖魏孝武/西遷寧奉迎詳宗廟歌)賜封河陽縣開國伯(漢書河内/郡領河陽)¶
(縣/)増邑三百户俄遷大中大夫(通考大中大夫北魏北/齊北周並有北魏從三)¶
(品北周/七命)改伯為侯増邑合九百户仍授使持節都督顯¶
州諸軍事顯州刺史(隋書雍州扶風郡陳倉縣注後周/置顯州尋州縣俱廢北地郡羅川)¶
(縣注西魏置/顯州後周廢)四年遷鎮東將軍金紫光禄大夫其年秋¶
河橋之役(見紇干/𢎞碑)先登破陣遷為車騎大將軍儀同三¶
司五年沙苑之功(見紇干/𢎞碑)加封合前二千户俄授敷(宜/作)¶
<pb:KR4b0017_WYG_009-52a>¶
(鄜/)州刺史(本傳拜北華州刺史在州未幾以廉平著/稱周太祖紀魏廢帝三年改北華為鄜州)加¶
散騎常侍外深推轂(見酬薛/文學)内侍集書(初學記五代史/百官志梁陳集)¶
(書省置散騎常侍四人注後魏北齊集/書省置六人其領諸散騎並同晉氏)十五年授右衛¶
將軍(本傳九年從太祖迎髙仲密與東魏戰於邙山遷/左衛將軍通考魏永光初増置左右衛將軍各二)¶
(人/)十六年授大將軍後魏元年重授敷州刺史(本傳/不載)公¶
以先經刺舉(見贈淮/南公)固辭不就二年改封陽武(本傳及/永恩碑)¶
(俱作/武陽)郡開國公(隋書冀州河内郡領陽武縣按魏地/形志縣有四陽武二武陽而無郡)除¶
尚書僕射職惟贊奏任居封掌分左右之儔兼典(疑作/彈)¶
<pb:KR4b0017_WYG_009-52b>¶
舉之選(杜氏通典僕射秦官漢因之成帝建始元年初/置尚書五人以一人為僕射主封門掌授廩假)¶
(錢穀後漢尚書僕射一人署尚書事令不在則奏下衆/事印綬與令同獻帝建安四年以執金吾榮劭為左僕)¶
(射衛臻為右僕射侍者分置左右盖自此始宋僕射職/為執法置二則為左右執又與尚書分領諸曹兼掌彈)¶
(舉/)屬以江南阻兵(左傳衆仲曰夫州/吁阻兵而安忍)渚宮邊敵(杜佑通/典江陵)¶
(縣有/渚宮)軍機警急(左傳諸侯之師久於偪陽荀偃士匄請/班師知伯怒投之以機出於其間曹植)¶
(樂府邊城/多警急)鋒鏑縱横(見哀江/南賦)公奉命星言(詩星言/夙駕)元戎¶
啓路(見哀江/南賦)總秦人之銳士(漢刑法志秦/昭以銳士勝)兼荆尸之廣¶
卒(左傳楚武王荆尸授師孑焉以伐隨又/邲之戰楚子為乗廣三十乗分為左右)水龍競雙刀¶
<pb:KR4b0017_WYG_009-53a>¶
之勢(晉四夷傳林邑國王奴文嘗牧牛澗中獲二鯉魚/化成鐡用以為刀詋曰鯉魚變化冶成雙刀石嶂)¶
(破者是有神靈進/斫之石即瓦解)歩騎陳四分之威(項籍傳引其騎因/四隤山而為圜陣)¶
(外嚮漢騎圍之數重羽令四面騎馳下期山/東為三處於是羽大呼馳下漢軍皆披靡)夷陵既燒¶
(見長孫/儉碑)黔中方定(漢西南夷傳楚威王時使將軍莊/蹻將兵循江上畧巴黔中以西)旋¶
軍反斾解甲休兵(北史蠻獠傳于謹等平江陵諸蠻騷/動詔豆盧寧蔡祐等討平之本傳梁)¶
(將王琳遣其將侯方兒潘純陁㓂江陵/寧與蔡祐鄭永等討之方兒等循走)其年鳳州内判¶
成都外絶公又總督衆軍蒐乗即道(見哀江/南賦)兵不血刄¶
(漢淮南王傳/兵未血刄)並皆擒獲遷其酋豪納其降附(北史恭帝/末武興氏)¶
<pb:KR4b0017_WYG_009-53b>¶
(反圍和州鳯州固道氐魏天王等亦聚衆響應大將軍/豆盧寧等討之本傳三年武興氐及固查氐魏大王等)¶
(相應反叛寧/復討平之)皇朝受終文祖(舜典正月上日/受終於文祖)革命神宗¶
(尚書大禹謨正月/朔旦受命於神宗)選賢與能(禮記禮運選賢/與能講信修睦)改絃創制¶
爰降冊書援公柱國(本傳孝閔/帝踐阼也)增邑四千户(本傳/不載)二年¶
授同州刺史襟帶闗輔(張衡西京賦巖險/周固衿帶易守)脣齒秦晉(左/傳)¶
(宮之竒曰諺所謂輔車相依/脣亡齒寒者其虞虢之謂也)編户殷積(史記髙祖紀諸/將與帝為編户)¶
(民/)邸閣儲峙(魏志李傕傳注催/曰我邸閣儲峙少)藩籬是任(文選陸倕石/門銘云守似)¶
(藩/籬)親賢勿居(文選晉張載劒閣銘/形勝之地匪親勿居)公建旟作牧(見鄭/常碑)褰¶
<pb:KR4b0017_WYG_009-54a>¶
帷行部(見上/趙王)六條斯舉(見司馬/裔碑)百城咸勸(見步陸/逞碑)三年¶
授公大司寇又以功勲庸特著冊封楚國公食邑一萬¶
户盖因破侯方兒等於荆陜即其地而封焉逖糾王慝¶
弛張刑政式遏寇虐於是御之以寛猛(詩無俾作慝式/遏寇虐詳司馬)¶
(裔/碑)柔逺能邇然後平之以沖和(詩柔逺能邇以定我/王老子沖氣以為和)舜¶
任臯陶不仁者逺晉舉隨㑹羣盜皆奔(見徴/調曲)保定四年¶
授岐州諸軍事岐州刺史(隋書雍州扶風/郡舊置岐州)沈痼彌留(見/二)¶
(巻及謝滕王啓本傳屬/大軍東討寧輿疾從軍)保定五年三月四日薨於私第¶
<pb:KR4b0017_WYG_009-54b>¶
春秋六十有二(本傳作/六十六)詔賜太保同鄜等十三州(本傳/作十)¶
(州/)諸軍事同州刺史諡昭公禮也十月庚申葬於洪瀆¶
之川馳綍毁宗(禮記雜記四十者執綍注綍引棺紼也/檀弓及葬毁宗躐行出於大門殷道也)¶
客車專道(雜記專道而行注柩/行於路人皆避之)𤣥甲被屬國之兵(見司/馬裔)¶
(碑/)介士承輕車之利(見長孫/儉碑)克善令終生榮死感嗚呼¶
哀哉公經德秉哲(語見/酒誥)體道居貞履貴思沖居盈念損¶
澄波千頃不能變其清濁(見司馬/裔碑)髙牆百仭無以測其¶
汙隆(禮記檀弓子思曰道隆則從而/隆道汙則從而汙詳酬薛文學)立身行已居安如¶
<pb:KR4b0017_WYG_009-55a>¶
墜亡躬狥義視險若夷(晉書王丞去官東渡是時道路/寇盜人懐危懼丞每過艱險處)¶
(若夷/然)至於將略應變出竒設伏太乙風角之占(見軍/行)常¶
從星辰之候(見齊王/憲碑)樓船戰陣之法(漢西南夷傳天子/遣使求身毒國市)¶
(竹而為昆明所閉天子欲伐之越巂昆明國有滇池方/三百里故作昆明池以象之以習水戰三輔舊事昆明)¶
(池中有戈船各/數十樓船百艘)强弩馳射之書(漢藝文志强弩將/軍王圍射法五巻)莫不¶
動㑹㡬神(繫辭知㡬/其神乎)發符雷電(魏文帝集樂府發機/若雷電一發連四五)梯¶
衝所向(見哀江/南賦)城靡百樓之城(後漢公孫瓚傳/兵法百樓不攻)長㦸所¶
臨(漢鼂錯書兩陣相近平地淺/草可前可後此長㦸之地也)野闕三門之陣(見紇干/𢎞碑)¶
<pb:KR4b0017_WYG_009-55b>¶
是以斬將褰旗四十三載(漢司馬遷報任安書外之不/能備行伍攻城野戰有斬將)¶
(搴旗/之功)尊官厚禄三十七年(日者列傳二君曰尊官厚/禄世之所髙也賢才處之)武¶
彰七德之義(見齊王/憲碑)歌誦九功之業(尚書大禹謨九功/惟叙九叙惟歌)¶
迹紀庸器之文(周禮典庸器掌藏樂器庸器注庸/器征伐所得之金以鑄器而銘功)行昭¶
易名之典(見崇/傳)昔臧文既沒穆叔稱其立言(左傳穆叔/曰臧文仲)¶
(既沒其/言立)鄭僑云亡宣尼泣其遺愛(見歩陸/逞碑)德陽青石之¶
墓千年未平(見崔/訦碑)板(疑作/枝)江白虎之碑百代無毁(水經/注陳)¶
(留王子香於漢和帝時出為荆州刺史有惠政天子徴/之道卒枝江亭中常有三白虎出入人間送喪踰境百)¶
<pb:KR4b0017_WYG_009-56a>¶
(姓追美甘棠以永元十八年立廟設/祠刻石銘德號曰枝江白虎王君)敢因斯義乃作銘¶
曰¶
遼水之東(見段永/恩碑)冀州之北既曰都尉(見報寄/洛州)兼稱屬¶
國(見燕/歌)斂氣餘勇(左傳齊髙固曰欲/勇者賈余餘勇)雄邉遺則孝實天¶
經(見齊王/憲碑)忠為令德(左傳鄭殺叔申叔禽君子曰忠為/令德非其人猶不可況不令乎)¶
冠冕世禄羽儀祚𦙍俗被燕丹(漢地理志薊南通齊趙/勃碣之間其俗愚悍少)¶
(慮輕薄無威亦有所長/敢於急人燕丹遺風也)風慙英藺(見齊王/憲碑)劬勞行役(詩/或)¶
(慘慘劬勞序刺/幽王役使不均)辛苦行陣勇過溺駿(當作驂謝𤣥暉詩/北拒溺驂鑣西勘)¶
<pb:KR4b0017_WYG_009-56b>¶
(收組練注春秋感精符曰强傑並侵戰兵雷合龍門溺/驂宋均曰龍門魯地也時齊魯與宋鄭戰敗相殺血溺)¶
(驂/馬)氣踰瓦振(見哀江/南賦)王國克生思皇多士温温恭人(語/見)¶
(詩/)謙謙君子(語見/周易)擁旄仗節出蕃入仕搢笏五朝建旟¶
千里時逢改特(當作物左傳叔向謂宣子/曰文之伯也豈能改物)名載䇿勲淮¶
隂召拜(見為閻/將軍表)昭陽破軍(見長孫/儉碑)職司刑政獄慎深文¶
(漢趙禹傳周亞夫曰極知禹/無害然文深不可以居大府)沈羊不飲(家語孔子為魯/司寇沈猶氏不)¶
(敢朝飲/其羊)雈盜無聞(左傳鄭國多盜取/人於雈苻澤中)巴庸薄伐(詩薄伐/獫狁)¶
江漢專征軍總六校(晉王濬傳拜濬輔國大將軍領六/校尉舊校惟五置此營自濬始)¶
<pb:KR4b0017_WYG_009-57a>¶
兵兼七營(魏書公孫淵令官屬/上書曰七營虎士)運長撃短(魏桓範集云/古之用兵者)¶
(以長撃短然吳舎舟涉/陸此謂棄長即短也)後實先聲(漢書李左車曰兵/有先聲而後實)増¶
壘威敵(左傳宋皇瑗圍鄭師每日遷舍作壘塹成/輒徙合其圍也壘合鄭師哭遂取鄭也)減竈¶
濳兵(見賀婁/慈碑)鐘鳴夜漏(魏志田豫曰年遇七十而居位/譬猶鐘鳴漏盡而夜行不休也)¶
晞露朝陽(見擬/咏懷)邑里蕭索宅帷荒涼豐碑卜柩(見豆盧/永恩碑)¶
題湊遷喪(見司馬/裔碑)宫臨樗里臺傾孟嘗(見思/舊銘)卜兆届期¶
(見為杞/公表)逺辰告筮(曲禮凡卜筮日旬之外曰逺某日旬/之内曰近某日喪事先逺日吉事先)¶
(近/日)德遺身後(見宗/廟歌)名昭沒世(論語君子疾沒/世而名不稱焉)館舎長捐¶
<pb:KR4b0017_WYG_009-57b>¶
(見請襲/封表)泉扃永閉(晉陶潜挽歌幽室一/已閉千年不復朝)晏嬰悼齊(見齊/王憲)¶
(碑/)栁莊悲衛(見辛/威碑)風秋北原(見和宇/文内史)日沒川逝(論語子/在川上)¶
(曰逝者/如斯夫)葬田舊頃客土新封(漢成帝紀詔曰客土疏惡/服䖍曰取他處土以増髙)¶
(為客/土也)淚墮片石(晉書羊祜好遊峴山襄陽人建碑立廟/於其地望其碑者無不流涕因謂之墮)¶
(淚/碑)劒挂孤松(見季/子讚)清輝令範千載餘蹤¶
　¶
　¶
　庾開府集箋註巻九¶
