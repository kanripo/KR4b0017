# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.255163
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷六
<pb:KR4b0017_WYG_006-1a>¶
欽定四庫全書¶
　庾開府集箋註巻六¶
　　　　　　　　　　　　　周　庾信　撰¶
　　　　　　　　　　　　　吳江吳兆宜註¶
　表¶
　　賀傳位皇太子表(周靜帝紀帝諱衍後改名闡宣/帝長子母朱皇后大象元年於)¶
　　　(鄴宫傳位授/帝居正陽宫)¶
臣某言伏見二月十九日詔傳位於皇太子昔者降居¶
<pb:KR4b0017_WYG_006-1b>¶
若水登庸有優劣之殊(尚書疇咨若時/登庸詳宗廟歌)來朝櫟陽繼體¶
有君臣之義(漢韓安國傳安國曰高帝曰提三尺取天/下者朕也故太上終不得制事居於櫟陽)¶
(高帝紀上歸櫟陽五日/一朝太公詳傷心賦)不得與夫天之兩旦(汲冢紀年/懿王元年)¶
(天再旦/於鄭)日之再中(封禪書新垣平言日再/中居頃之日却復中)並耀連輝重¶
明雙照(周易重明以麗乎正乃化成天下崔豹古今注/漢明帝為太子時令樂人作歌詩曰星重耀)¶
同年而語矣伏惟天元皇帝(周宣帝紀大象元年帝自/稱為天元皇帝所居稱天)¶
(臺/)惟聖作聖惟親尊親降意於與能(繫辭百/姓與能)鳴謙於神¶
器(見哀江/南賦)欲令百工相和(渭生曰尚書大傳舜薦禹於/天使行天子事於是和氣普)¶
<pb:KR4b0017_WYG_006-2a>¶
(應慶雲興焉百工/相和而歌慶雲)先聞揖讓之風天下無為早識吾君¶
之子(見宗/廟歌)是以運獨見之明行非常之事(漢書元后詔/曰運獨見之)¶
(明奮無前之威司馬相如難蜀父老曰/世必有非常之人然後有非常之事)先天不違後天¶
而奉(周易先天而天不/違後天而奉天時)皇太子身貞萬國(禮記一人元/良萬邦以貞)¶
(世子之/謂也)道照四門(見宫/調曲)夙膺再命之符(漢哀帝紀待詔/夏賀良等言赤)¶
(精子之䜟漢家厯運中衰/當再受命宜改元易號)實允基天之命(詩夙夜基/命宥密)非¶
關復子明辟(見商/調曲)異於遷虞事夏(竹書紀年舜在位十/有四年於是人風循)¶
(通慶雲叢聚/遷虞而事夏)既損既益尚或二天(後漢蘇章傳章為冀/州刺史行部故人清)¶
<pb:KR4b0017_WYG_006-2b>¶
(河太守贓奸乃舉酒叙懽曰人皆/有一天我獨有二天詳徴調曲)為離為火何妨兩日¶
(見哀江/南賦)且平陽蒲坂賢臣則二十二人(皇甫謐曰舜所/都或言蒲坂或)¶
(言平陽或言潘潘今上谷也/舜典帝曰咨汝二十有二人)顓頊高辛才子則一十六¶
族(左傳注髙陽帝顓/頊之號詳徴調曲)與此計事何遽無成(晋何無忌傳/其舉大事何)¶
(謂無/成)鼚乎鼓之軒乎舞之(見小/園賦)自當八風通慶雲聚五¶
老同遊(論語䜟堯與舜觀河渚有五/老遊河飛為流星上入昴)三星運曜(晋天文/志心三)¶
(星前星/為太子)豈直雙龍再賜(博物志夏德之盛二龍降/之禹使范成光御之以行)九雉¶
重飛而巳哉(未/詳)皇帝藐然姑射(莊子藐姑射之山有神/人焉又堯見四子藐姑)¶
<pb:KR4b0017_WYG_006-3a>¶
(射之山汾水之陽/窅然䘮其天下)正當乗雲馭龍問道崆峒豈復先秋¶
木落(莊子黄帝聞廣成子在於崆峒之上往見之曰敢/問至道之精廣成子曰自而治天下雲氣不待族)¶
(而雨草木不待黄而落又至道之極昏昏黙黙/無勞汝形無揺女精乃可以長生詳祀圓丘)臣生預¶
堯年時逢舜日(古逸詩寗戚飯牛歌生不逢堯與舜/禪沈約春白紵歌舜日堯年懽不極)覩¶
維新之慶實倍萬恒情¶
　　賀平鄴都表(見和平/鄴應詔)¶
泰山梁甫以來即有七十二代(管子古封泰山禪/梁甫七十二家)龍圖¶
龜書之後又巳三千餘年(帝王世紀神農本起烈山故/曰烈山氏一曰厲山氏黄帝)¶
<pb:KR4b0017_WYG_006-3b>¶
(代之於時河出/龍圖洛出龜書)雖復制法樹司禮殊樂異(禮記禮者殊/事合敬者也)¶
(樂者異文/合愛者也)至於文離武落(吳語申包胥曰民人/離落而日以憔悴)剡木弦¶
弧(繫辭弦木為/弧剡木為矢)席巻天下之心包含八荒之志(漢賈誼/過秦論)¶
(秦孝公有席巻天下包舉宇内/囊括四海之意并吞八荒之心)其揆一矣伏惟陛下握¶
天樞(春秋運斗樞曰/斗第一星天樞)秉地軸(見哀江/南賦)駕馭風雲驅馳龍¶
虎(見象/戲賦)沉䧺内斷(後漢宗室傳贊齊/武沉䧺義戈乗風)不勞謀於力牧(樹/榖)¶
(曰黄帝出軍决帝伐蚩尤夢西池王母遣道人披𤣥狐/之裘以符授之曰太乙在前天一備後河出符信戰即)¶
(尅矣帝寤以告風后力牧風后力牧曰此兵應也戰必/自勝力牧與帝俱到盛水之側立壇而祭冇𤣥龜銜符)¶
<pb:KR4b0017_WYG_006-4a>¶
(從水中出帝再拜受符視之乃所/夢得符也佩之以征即日尅蚩尤)天策勇决(見祀/圓丘)無待¶
問於容成(周書建德五年十月帝將伐齊諸將多不願/行帝曰有沮吾軍者朕當以軍法裁之已酉)¶
(帝總戎東伐/詳商調曲)是以威風所振烈火之遇鴻毛(魏志陳琳/曰將軍龍)¶
(驤虎步高下在心以此行事/無異鼓洪爐以燎毛髮也)旗鼓所臨衝風之巻秋葉¶
(見和/平鄴)竊聞伊洛戎夷(指齊/王緯)幽并僭偽(指延/宗)抱圖載籍巳¶
歸丞相之府(漢書沛公西入咸陽蕭何獨/先入收秦丞相府圖書藏之)銜玉繫綬並¶
詣中軍之營(左傳昭公四年楚以諸侯滅賴賴子面縛/銜璧士袒輿櫬從之造於中軍詳哀江南)¶
(賦/)百年逋誅遂窮巢窟(南史范秦傳泰曰百年逋冦前/賢挫屈者多矣功名雖貴鄙生)¶
<pb:KR4b0017_WYG_006-4b>¶
(所不/敢謀)三代敵怨俄然掃蕩(左傳㬰駢曰前志有之/曰敵惠敵怨不在後嗣)昔周¶
王鮪水之師尚勞再駕(帝王世紀武王四年起師而東/遂率戎車至鮪水左傳北宫文)¶
(子曰文王伐崇/再駕而降為臣)軒轅上谷之戰猶須九伐(帝王世紀黄/帝與炎帝戰)¶
(於坂泉三戰然後得其志皇甫謐曰坂泉在/上谷周禮大司馬職以九伐之法正邦國)未有一朝¶
指麾(漢陳平傳誠能去兩短集兩長天下指麾即定矣/  渭生曰阮籍勒進牋呂尚磻溪之漁者一朝指)¶
(麾乃封/營丘)獨决神慮平定宇内光宅天下(見羽/調曲)二十八宿¶
止餘吳越一星(天官書二十八宿為九州分野須樹敏/曰晋天文志自南斗十二度至  女七)¶
(度為星紀於辰在丑/吳越之分野屬揚州)千八百國裁漏麟州小水(漢賈山/至言昔)¶
<pb:KR4b0017_WYG_006-5a>¶
(者周葢千八百/國詳步虛詞)若夫咸康之年四方始定(晋書咸寧太/康武帝年號)¶
建武之代諸侯並朝(後漢書建武/光武年號)不得同年而語矣雖¶
復八風並唱未足頌其英聲(國語金摩之石擊之絲木/越之匏竹節之鼓而行之)¶
(以節八風司馬相如封/禪文斐英聲騰茂實)六樂俱陳無以歌其神武(大禹/謨帝)¶
(德廣運乃聖乃神乃/武乃文詳宗廟歌)坐鈞臺而誓衆姒啓繼夏禹之功¶
(左傳椒舉曰夏/啟有鈞臺之享)入商郊而問罪姬發成周文之志(見宗/廟歌)¶
此無改之道大孝也與(論語三年無改於/父之道可謂孝矣)當今鹿臺巳¶
散(周書武成散/鹿臺之財)離宫巳遣(周武帝紀建德四年大軍次/并州齊王留其從兄安德王)¶
<pb:KR4b0017_WYG_006-5b>¶
(延宗守并州自將輕騎走鄴五年延宗僭即偽位改年/德昌帝率諸軍合戰擒延宗并州平出齊宫中金銀寶)¶
(器珠翠麗服及宫女二千人頒賜將士帝王世紀紂作/傾宫多采美女以充之武王伐殷乃歸傾宫之女於諸)¶
(侯/也)兵藏武庫(漢書注武庫在未央/宫蕭何造以藏兵器)馬入華山(尚書武成/歸馬於華)¶
(山之/陽)立明堂之制(見祀/圓丘)奏大武之樂(初學記周/樂曰大武)盛矣哉¶
上天降休未之有也政須東南一尉立於比景之南西¶
北一候置於交河之北(晋地理志秦始皇使任囂趙佗/攻越畧取陸梁地遂定南越以)¶
(為桂林南海象等三郡非三十六郡之限乃置南海尉/以典之所謂東南一尉也揚雄解嘲今大漢東南一尉)¶
(西北一候注候亦官也後漢郡國/志比景縣屬日南郡詳哀江南賦)然後命東后(見祀/青帝)詔¶
<pb:KR4b0017_WYG_006-6a>¶
蒼㝠(左傳蔡墨曰水正曰𤣥冥運渭生曰謝/朓辭隨王牋不寤滄㝠水  波臣自蕩)衢壇琬碑¶
(封禪書文帝出長安門若見五人於道北遂因其直北/立五帝壇祠以五牢具  渭生曰何妥詩衢壇聽九成)¶
(鮑昭河清頌序琬碑/璆檢盛典穢而不治)銀繩瓊檢(見羽/調曲)告厥成功差無慙¶
德陪臣忝竊榮幸(蔡邕獨斷諸侯境内自相以下/為諸侯稱臣於朝皆曰陪臣)莅政¶
東藩(本傳俄拜洛州刺史漢書中山/靖王曰位雖卑也得為東藩)不獲躬到闕廷預¶
觀大慶不勝鳬藻踴躍之至(魏志文帝紀注侍中劉廙/等言臣妾逺近莫不鳬藻)¶
謹遣主簿曹敏奉表以聞¶
　　賀新樂表(周武帝紀建德二年六代樂成/帝御崇信殿集百官以觀之)¶
<pb:KR4b0017_WYG_006-6b>¶
臣聞天地順動則雷出為豫(周易天地以順/動詳變宫調)聖人成功¶
則風行有節(見賀年/鄴表)故六德在咸池之宫(樂汁圖徴黄/帝樂曰咸池)¶
(詳滕/王序)山谷可調(帝王世紀䕫放山川/溪谷之音作樂七章)八風入承雲之奏¶
(淮南子䕫作樂以/通八風詳馬射賦)人神不雜(國語少皥之衰也九黎亂/德民神雜糅不可方物顓)¶
(頊受之乃命南正重司天以屬神北正黎司地以屬神/民使復舊章無復漫瀆是謂絶地天通孔安國曰使)¶
(人不/雜也)我太祖文皇帝體國經野設官分職(語見周禮史/渭生曰北)¶
(周文帝紀魏恭帝三年正月初行周禮建六官帝以漢/魏官繁思革前弊乃令蘇綽盧辨依周制改創其事尋)¶
(命置六卿官然為譔次未成衆務/猶歸臺閣至是始畢乃命行之)變魏作周移風正雅¶
<pb:KR4b0017_WYG_006-7a>¶
(孝經移風易俗莫善於樂班/固東都賦揚世廟正雅樂)衣裳而朝萬國(管子衣裳/之㑹六)¶
珪璧而㑹諸侯(夏本紀禹㑹諸侯於/塗山執玉帛於萬國)至於經綸圖籍校¶
讐煙燼(漢百官表御史中丞在殿中掌圖籍勅書後漢/鄧后傳選諸儒劉珍等詣天禄校讐傳記西征)¶
(賦詩書焬而為煙/詩箋焚脩餘燼)樂正無缺章秩宗無廢典(見馬/射賦)豈但¶
商頌十篇得諸太師之室(詩序正考父考校商之名頌/十二篇於周之太師以那為)¶
(首/)虞書五禮取於恭王之宫(舜典修五禮/詳預校書)恭惟皇帝以¶
下武嗣興(見馬/射賦)中陽繼業(見宗/廟歌)運日月之明(見馬/射賦)動淵¶
泉之慮(中庸淵/泉如淵)律厯著微無煩於太史(白虎通正朔有/三何本天有三)¶
<pb:KR4b0017_WYG_006-7b>¶
(統謂三微之月也三微者何謂也陽/氣始施黄泉萬物始動微而未著也)陰陽晷度躬定於¶
天官(周禮大司空之職以土圭之法測土深正日景以/求地中日南則景短多暑日北則景長多寒日東)¶
(則景夕多風日西則景朝多陰日至之景尺有五寸謂/之地中天地之所合也四時之所交也風雨之所㑹也)¶
(陰陽之所和也隋律厯志西魏入關尚行李業興元光/厯至周明帝武成元年始詔有司造周厯及武帝時甄)¶
(鸞造天和厯法樹屏曰周太祖得蘇綽盧辨二人凡朝/廷憲章乗輿  服金石律吕晷刻渾儀皆委辨裁定辨)¶
(因時制宜/多合古禮)故得參考八音研精六代(見宗/廟歌)封晉魏為二¶
王序殷周為三恪(左傳注杜預曰周得天下封夏殷二/王後又封舜後謂之恪并二王後為)¶
(三國其禮轉降示敬而/已故曰三恪詳大祫歌)雖復朱干玉戚(禮記明堂位朱/干玉戚冕而舞)¶
<pb:KR4b0017_WYG_006-8a>¶
(大/武)尚識典型(詩雖無老成/人尚有典型)素韍纁裳(禮記玉藻一命緼/韍幽衡再命赤韍)¶
(幽衡三命孝韍葱衡尚書顧命注呂氏曰卿士邦君祭/服之裳皆用纁晋崔豹古今注伍伯一伍之伯也一曰)¶
(戸伯漢制兵吏五人一戸竈置一伯故戸伯亦曰火伯/古兵士服韋弁今戸伯服赤幘纁衣素韎弁之遺法也)¶
猶因雄據(漢息失躬傳絶命辭云䧺失據兮世我思師/古曰䧺為君上也據謂尊位也後漢董卓傳)¶
(事成䧺/據天下)未若山雲特起八卦成形(禮記山川出雲繫辭/八卦成列象在其中)¶
(矣又在/地成形)鳳凰于飛(語見/詩)九州觀德(見宗/廟歌)改金奏於八列¶
(左傳晉郤至如楚聘楚子享之為地室而懸焉郤至/將登金奏作於下驚而走出張衡東京賦列舞八佾)合¶
天元於六舞(後漢陳寵傳寵奏曰周以天元殷以地元/夏以人元寵子忠傳臣願明主嚴天元之)¶
<pb:KR4b0017_WYG_006-8b>¶
(尊正乾綱之位注天元猶乾元也漢禮樂志注師古曰/六舞謂帗舞羽舞䍿舞旄舞子舞人舞也詳祀圓丘)¶
聲含擊石更入登歌(漢禮樂志乾豆上/奏登歌詳步虛詞)調起初鐘還㕘¶
玉管(漢律厯志五聲之本生/於黄鐘之律詳宗廟歌)足以感天地而通神明康¶
帝德而光𤣥象(漢書樂者聖人所以感天地而通神明/安萬民成性類者也吕氏春秋帝嚳令)¶
(鳳天翟舞帝嚳大喜乃以/康帝德考工記天謂之元)昔者齋居𤣥扈為曲在於雲¶
門(黄録黄帝坐𤣥扈洛上與大司馬容光左右輔周昌/等百二十人臨觀鳳凰銜圖置帝前圖以黄金為柙)¶
(詳枯/樹賦)師渡孟津習舞歸於山立(樂記總干而山立武/王之事也詳宫調曲)遂¶
乃包括三名(蔡邕釋誨包括無外有渭生曰後漢襄楷/傳注太平經典元氣  三名為太陽太陰)¶
<pb:KR4b0017_WYG_006-9a>¶
(中和形體有三/名為天地人)克諧一代作者之謂聖(樂記作者之謂/聖述者之謂明)¶
天之所啓乎(左傳晉公子重耳及鄭鄭文公亦不禮/焉叔詹諫曰臣聞天之所啓人弗及也)豈¶
惟路鼓靈鼗空桑孤竹(周禮以路鼔鬼享爾雅大鼗謂/之麻小鼗謂之料詳祀圓丘方)¶
(澤/)廣矣大矣(樂記清明象/天廣大象地)輪焉奐焉(檀弓張老曰美哉/輪焉美哉奐焉)¶
是知零陵孝廉空傳玉管始平太守虚稱銅尺(見羽/調曲)臣¶
等並預鈞天(見哀江/南賦)同觀張樂(見馬/射賦)軒墀𢎞敞欄檻眺¶
聽(西京賦三階重軒鏤檻文㮰右平左墄青𤨏丹墀/又赫&KR0008;&KR0008;以𢎞敞又伏櫺檻以眺聽綜曰檻欄也)崇¶
牙業業猛簴趪趪(見宗/廟歌)翠羽揚旌靈鼉樹鼔(見祀/圓丘)杳冥¶
<pb:KR4b0017_WYG_006-9b>¶
雲霧蕩薄丘陵(渭生曰漢書安世房中歌芬樹羽林雲/景杳㝠上林賦山林為之震動川谷為)¶
(之蕩/波)醴泉與甘露同飛(白虎通甘露者美露也降則物/無不盛醴泉者美泉也狀若醴)¶
(酒可以/飬老)赤雁與斑麟俱下(見宗/廟歌)聘魯請觀理當見其盛¶
德(左傳吳公子札來聘請觀於周/樂為之歌頌曰盛德之所同也)適齊忘味定是知其¶
盡美(論語子在齊聞韶三月不/知肉味又子謂韶盡美矣)昔淵魚聽曲尚得聳鱗¶
櫪馬聞絃猶能仰秣(見小/園賦)臣等誠愧知音(禮記知聲而/不知音者禽)¶
(獸是也知音而不/知樂者衆庶是也)敢忘悅豫(西京賦序武宣之世興樂/府協律之事以潤色鴻業)¶
(是以衆庶悅/豫福應尤盛)若使詳其音律是所邈然(渭生曰漢藝文/志周衰禮樂俱)¶
<pb:KR4b0017_WYG_006-10a>¶
(壞樂大微眇以音律為節又為鄭衛所/亂故無遺法陸機文賦或含毫而邈然)但能記其鏗鏘¶
於斯為幸(樂記子夏曰君子之聽/音非聽其鏗鏘而已也)不勝慶悦之誠謹詣¶
朝堂奉表以聞(後漢書朱穆奏記曰/輙率公卿詣朝堂)¶
　　功臣不死王事請門襲封表(謂門中支子/並聽承襲也)¶
臣聞以法施民必傳祀典以勞定國必有承家(見祀/青帝)孫¶
叔敖祭酹無聞有傷良相(史記滑稽傳楚相孫叔敖子/窮困優孟為歌曰貪吏常苦)¶
(富廉吏常苦貧獨不見楚相孫叔敖廉潔不受錢/莊王封之寢丘四百戸以奉其祀說文醊祭酹也)汝叔¶
齊𦙍嗣絶没實貶賢臣(國語叔向見司馬侯之子撫而/泣之曰此其父之死吾蔑與事)¶
<pb:KR4b0017_WYG_006-10b>¶
(君矣杜預左傳注/汝叔齊司馬侯也)謹案大統十六年格先有封爵死於¶
王事絶嗣者聽以支子繼襲非死王事不許承封前牒¶
五等功臣(史記年表序古者人臣功有五等以德立宗/廟定社稷曰勲以賢曰勞用力曰功明其等)¶
(曰代積/日曰閲)皆是勤勞王室身當患難扞禦災禍翼贊大猷¶
一日遇疾身捐館舍(蘇秦傳奉陽/君捐館舍)不幸無𦙍享祀便絶¶
於禮則不足於義則有傷未求上林之獵已削其侯(漢/淮)¶
(南厲王長傳孝文侯即位長自以為最親驕蹇數不奉法/三年入朝甚横從上入苑獵與上同輦常謂上大兄歸)¶
(國益恣六年謀反事覺治之/制曰其赦王死罪廢弗王)不服襜褕之衣先除其國¶
<pb:KR4b0017_WYG_006-11a>¶
(史記武安侯傳田蚡子怙嗣武安侯坐衣襜/褕入宫不敬徐廣曰表云坐衣不敬國除)伏惟皇帝¶
崇德旌庸興亡繼絶聞鼓鼙而思將帥(見變/宫調)畫雲臺而¶
念舊臣(後漢書永平中顯宗追感前世功/臣乃圖畫二十八將於南宫雲臺)豈有功存社¶
稷而無後可守事盡忠貞而無祠可祭周於藩屏為約¶
事在世功(詩介人惟藩大師惟垣/大邦惟屏大宗惟翰)漢以山河為誓義存¶
長乆(漢書封爵之誓曰使河如帶泰/山如礪國以永寧爰及苖裔)臣聞存人之國大¶
於救人之災(韓子狄人伐邢桓公將救之鮑叔曰太早/邢不亡狄不敝狄不敝齊不重且夫持危)¶
(之功不如存亡之/德大桓公乃弗救)立人之後重於封人之墓(禮記武王/克殷反商)¶
<pb:KR4b0017_WYG_006-11b>¶
(未及下車而封黄帝之後於冀封帝堯之後於祝封帝/舜之後於陳下車而封夏后氏之後於杞投殷之後於)¶
(宋封王子/比干之墓)竊以殷朝繼及無廢小宗(尚書有殷及王兄/終弟及何休公羊)¶
(傳注始統世之繼重者/為大宗旁統者為小宗)周室興亡貴存身後(尚書惟周/公位冡宰)¶
(正百官羣叔流言乃致辟管叔於商囚蔡叔於郭鄰以/車七乗蔡仲克庸祗德周公以為卿士叔卒乃命諸王)¶
(邦之/蔡)紹高密者累葉豈專鄧禹之正𦙍(後漢鄧禹傳帝/分禹封為三國)¶
(長子震襲高密襲為昌安珍為夷安和帝/時珍子良襲封無嗣紹封良弟康夷安)嗣平陽者重¶
世何必曹參之嫡孫(漢書年陽侯曹參𤣥孫宗完為城/旦至哀帝時封參𤣥孫之孫本始)¶
(為平陽侯子宋嗣建武中先/降河北封平陽侯至今公侯)愚謂生有其勞死非王事¶
<pb:KR4b0017_WYG_006-12a>¶
雖在支庶並聽承襲幸使伯有之魂不能為厲(左傳鄭/人相驚)¶
(以伯有子産立良止以撫之乃止子太/叔問其故子産曰鬼有所歸乃不為厲)若敖之鬼其無¶
餒而(左傳子文曰若敖/之鬼不其餒而)幽顯對揚神人咫尺(見祀/圓丘)¶
　　為杞公讓宗師驃騎表(周宗室傳章武公導子亮/襲杞烈公爵天和末拜宗)¶
　　　(師中大夫進/位大將軍)¶
臣某言伏見詔書以臣為使持節驃騎大將軍開府儀¶
同三司宗師中大夫伏奉綸言(見和/法筵)心魂震讋(漢張湯/傳是後)¶
(羣臣/震讋)臣聞堯分四岳是以望秩山川(舜典乃日覲四岳/羣牧班瑞於羣后)¶
<pb:KR4b0017_WYG_006-12b>¶
(歲二月東廵狩至於/岱宗柴望秩於山川)舜命九官是以光華日月(漢劉向/傳疏云)¶
(臣聞舜命九官濟濟相/讓和之至也詳馬射賦)必須儀刑以德(詩不顯惟德/百辟其刑之)明¶
試以功乃可協和萬邦咸熈庶績(語見/二典)臣㓜無學植(左/傳)¶
(閔子馬曰學殖/也不殖將落)長闕裁成(論語斐然成章/不知所以裁之)鴻都之門不¶
能定其章句(見預校書於樹敏曰漢書費/直治易長  卦筮無章句)雞鹿之塞無¶
以名其碑碣(見出自/薊北門)馮天潢之𣲖水(史記天官書西宫/咸池曰天五潢魏)¶
(王固表疏/𣲖天潢)附若木之分枝(見馬/射賦)東岳則朝宿有名(漢郊/祀志)¶
(天子五載一廵狩用事泰山諸侯有朝宿地其令諸侯/各治邸泰山下  渭生曰公羊傳許田者何魯朝宿之)¶
<pb:KR4b0017_WYG_006-13a>¶
(邑也諸侯時朝乎天子天子/之朝諸侯皆有朝宿之邑焉)南宫則門闌有籍(渭生曰/蔡質漢)¶
(典職儀南宫至北宫中央作大屋複道三道行天子從/中道從官夾左右十步一衛兩宫相去七里史記張儀)¶
(謂楚王曰儀願為門闌之臣上漢文三王傳梁孝王武/入則侍帝同輦出則同車遊  林中梁之侍中郎中謁)¶
(者著引籍出入天子殿門與漢宦官無異三輔黄圖漢/宫門各有禁非侍衛通籍之臣不敢妄入注懸名於門)¶
(乃聽出入禁門籍者為二尺竹/牒紀其年及名字物色懸宫門)在臣庸劣乆知滿盈(周/易)¶
(雷雨之動滿盈漢張安世/傳贊安世履道滿而不溢)武陽以功臣之重特拜宗師¶
(見出入/薊北門)東平以母弟之尊超登上將(後漢十王傳東平/王蒼顯宗即位拜)¶
(為驃騎將軍位三公上上渭生曰任昉/為齊明帝讓封表驃騎  將之元勲)臣有何德能兼¶
<pb:KR4b0017_WYG_006-13b>¶
此榮臣早傾庭蔭曾未扶墻(未詳按古詩/小姑始扶牀)母氏慈訓哀¶
矜勞苦(詩母氏/勞苦)甫及成人(國語晉趙武冠見韓獻子/獻子曰戒之此謂成人)復¶
垂捐棄几筵如在(詩行葦或肆之/筵或授之几)忍離鞠養之恩(此下/疑有)¶
(闕文詩母兮鞠/我注鞠養也)終天無報叩地難任欲草土丘陵(渭生/曰儀)¶
(禮居倚廬寢苫枕塊疏孝子必寢苫/者哀親之在草枕塊者哀親之在土)終身塋域(孝經卜/其宅兆)¶
(而安厝之鄭注宅/墓穴也兆塋域也)霜露申履時之感(見宗/廟歌)燕雀展迴翔¶
之心(見登/新閣)不悟天澤沛然謬垂提拔當今玉燭調和(見/哀)¶
(江南/賦)既非金革之世(家語子夏問三年之䘮/金革之事無避禮與)璿璣齊政¶
<pb:KR4b0017_WYG_006-14a>¶
(見哀江/南賦)豈忘松檟之餘(仲長統昌言古之塟者松柏梧/桐以識其墳左傳子胥將死曰)¶
(樹吾墓檟檟可材也松渭生曰/任昉求立太宰碑表  檟成行)况復一枝踡曲終危九¶
層之臺(見和/從駕)一股涔蹄必傷千里之駕(淮南子牛蹄之/涔無尺之鯉漢)¶
(武帝紀詔曰馬或/有奔蹄而致千里)皇帝欽明文思(見祀/方澤)光宅區宇(見羽/調曲)¶
(師渭生曰史岑出/  頌渾一區宇)禮格四方無容奪臣此志孝治天下¶
自當哀臣此情大宗為師更求同姓之國(見請襲/封表)元戎¶
驂乗别選能賢之臣(後漢書乗輿大駕公卿奉引太僕/御大將軍參乗左傳是廢先君之)¶
(舉也豈/曰能賢)伏願覽青蒲之奏曲允微誠(漢書史丹直入/卧内伏青蒲上)詔¶
<pb:KR4b0017_WYG_006-14b>¶
鳳凰之池特收嚴召(見和/趙王)則天慈無濫私願獲從臣之¶
容身便當有地(穀梁傳古者天子封諸侯其地足以容/其人渭生曰鄒陽上書申徒狄徐衍不)¶
(容身/於世)不任荒悚戰懼之誠謹詣朝堂奉表以聞¶
　　為閻將軍乞致仕表(周閻慶傳慶字仁度河陰人/也建德二年慶抗表致事優)¶
　　　(詔許/焉)¶
臣聞禮云大夫七十致仕於朝傳家於子(曲禮大夫七/十而致事又)¶
(七十曰/老而傳)膳則二珍衣稱時制(禮記王制七十二/膳又七十時制)臣自出¶
身奉國四十餘年(渭生曰吳志權曰吕岱/出身萬里為國從事)遭遇風雲(渭/生)¶
<pb:KR4b0017_WYG_006-15a>¶
(曰王粲詩遭/遇風雲㑹)從微至著(尚瑗曰漢董仲舒傳莫/不以晻至明積微至)太祖文¶
皇帝扶危濟難(渭生曰桓寛鹽鐵論定傾扶危曹/植求自試表捐軀濟難忠臣之志)奄有¶
關河(見宗廟歌王渭生曰史記蘓/秦說秦惠  曰東有闗河)臣實無堪中涓從事¶
(本傳大統三年慶自宜陽歸闕漢/曹參傳高祖為沛公參以中涓從)自洛食風塵(尚書洛/誥我乃)¶
(卜瀍水東澗水西惟/洛食詳哀江南賦)河梁旗鼓(左傳張侯曰師之耳目/在吾旗鼓詳擬咏懷)¶
華陰有白馬之兵(魏志袁紹遣顔良攻東郡太守劉延/於白馬張遼關羽斬良解白馬圍)¶
河曲有黄沙之陣(項羽本紀楚圍漢王三匝大風從西/北而起折水發揚沙石窈㝠晝晦漢)¶
(王乃/遁去)臣雖用命(尚書甘誓用/命賞於祖)不能奇策(司馬遷報任安/書上之不能納)¶
<pb:KR4b0017_WYG_006-15b>¶
(忠效信有竒/策材力之譽)功薄賞厚(渭生曰後漢書馬援平交阯封/新息侯謂其故人孟冀曰我微)¶
(勞猥饗大縣功薄賞/厚何以能長乆乎)因人成事(史記毛遂曰公等碌/碌所謂因人成事者)恩¶
澤年表常以愧心(本傳河橋之役以功拜前將軍大中/大夫邙山之戰先登䧟陣拜撫軍將)¶
(軍大都督事詳紇干𢎞碑/漢書有外戚恩澤侯表)仰逢周朝以揖讓登庸謳歌¶
受命(見宗/廟歌)主貴臣遷頻煩榮寵(文選庾亮辭中書令表/頻煩省闥出總六軍)¶
三槐以鑄鼎象物知其神姦(舜典伯禹作司空/詳竹杖賦商調曲)五等以¶
桓珪飾瑞守其宫室(周禮典命上公九命為伯其國家/宫室車旗衣服禮儀皆以九為節)¶
(詳滕/王序)臣以何德兼而有之况復水土之職王梁以應䜟¶
<pb:KR4b0017_WYG_006-16a>¶
受徵(後漢王梁傳赤伏符曰王梁主衛作𤣥武帝以野/王衛之所徙𤣥武水神之名司空水土之宫乃拜)¶
(野王令王/梁大司空)兵戈之王韓信以登壇獨拜(漢韓信傳王拜/大將擇日齋戒)¶
(設壇場諸將皆喜人人各自以為得大將及拜乃韓信/也一軍皆驚信巳拜上坐曰以義兵從思東歸之士何)¶
(不/散)語其連類(渭生曰枚乗七發比/物屬事離辭連類)臣又何人(本傳孝閔/踐阼出為)¶
(河州刺史進爵石&KR0854;縣公就拜大/將軍進爵太安郡公入為小司空)當今四海未寧三方¶
鼎峙(吳厯屈晃諫曰/今三方鼎峙)陛下勞心之日(渭生曰左傳知武/子曰大勞未艾君)¶
(子勞心小人勞/力先王之制也)羣公展效之秋而臣甲子既多(左傳晉/絳縣老)¶
(人曰臣生四百/四十五甲子矣)耄年又及(左傳劉子曰老將知而髦/及之者其趙孟之謂乎)無¶
<pb:KR4b0017_WYG_006-16b>¶
參賓客之事(渭生曰禮記七十/不與賓客之事)謬逹諸侯之班尸祿素¶
餐乆紊懿典(漢鮑宣傳拱黙尸/祿詩不素餐兮)負乗致冦徒煩有司(周/易)¶
(負且乗/致冦至)加以寒暑乖違節宣失序(左傳子産曰節宣其/氣勿有所擁閉湫底)¶
(以露/其體)風木交侵(說苑吾丘子曰樹欲靜而/風不定子欲養而親不在)菁華巳竭(見/小)¶
(園/賦)雖復廉頗強飯(趙亷頗傳趙使者既見頗/頗一飯斗米以示可用)馬援據鞍¶
(見擬/咏懷)求欲報恩何能為役(渭生曰漢書李陵歌曰雖欲/報恩將安歸左傳郤子曰克)¶
(於先大夫/無能為役)榮啓期之樂適足自貽(詩自貽伊戚/詳和張侍中)燭之武¶
之言何能為也(左傳燭之武曰臣/老矣無能為也)特乞解所居官言從¶
<pb:KR4b0017_WYG_006-17a>¶
初服(渭生曰楚辭進不入以離/尤兮退將復修吾初服)事符骸骨之請(漢書疏/廣謂受)¶
(曰吾聞知足不辱知/止不殆即日乞骸骨)非謀几杖之賜(見竹/杖賦)若臣北陵移¶
病(漢公孫𢎞傳𢎞/乃移病免歸)東臯歸老(見和裴/儀同)山河茅社一反司¶
勲(漢雜事天子大社以五色土為壇封諸侯者取其土/苴以白茅授之各以所封方之色以立社於其國故)¶
(謂之授茅土周禮司勲掌六卿賞地之法以等其功王/功曰勲國功曰功民功曰庸事功曰勞治功曰力戰功)¶
(曰多詳請/襲封表)公侯圭璧還封典瑞(周禮典瑞掌玉瑞玉/器之藏詳滕王序)則¶
朝無冒位之人臣免妨賢之責(渭生曰李康運命論下/之仕者以官行其義不)¶
(以利冒其官說苑虞丘子謂楚莊王/曰臣為令尹處士不升妨羣賢路)虞氏養老敢希東¶
<pb:KR4b0017_WYG_006-17b>¶
序之榮周朝如荼豈望西郊之禮(禮記王制夏后氏養/國老於東序周人養)¶
(國老於虞庠虞庠在國之西郊鹽鐵論商師若荼周師/若烏注烏白項而羣飛者也吳越春秋望之若荼注周)¶
(禮云望而眡之/欲其荼白也)但瞻仰天威方違咫尺(見馬/射賦)徘徊城闕¶
私增悽戀(詩挑兮逹兮在城闕兮一日不見如三月/兮魏志管寧疏曰望慕閶闔徘徊闕庭)不¶
任知止之情(老子知/止不殆)¶
　　代人乞致仕表¶
臣遡言臣聞一葉將隕寧待於風露(渭生曰遡者名也/其人無考陸機豪)¶
(士賦序欲隕之/葉無所假烈風)百川皆到(見商/調曲)自竭者潢汚(左傳潢汚/行潦之水)¶
<pb:KR4b0017_WYG_006-18a>¶
(可羞於王公水樹榖曰謝朓辭隨/王牋潢汚之  願朝宗而每竭)臣輒感之以悲以咽¶
臣某中謝臣仲春之末舊患漸加雙足頓蹇(王逸楚辭/注蹇跛也)¶
四支不利扶步有邯鄲之失(莊子壽陵餘子學步/於邯鄲失其故步)勉視¶
無離婁之明(孟子離婁之明毫渭生曰纒子董無心曰/離婁之目察秋  之末於百步之外可謂)¶
(明/矣)安可率此留務溷兹恒典陛下恩周曲成(繫辭曲成/萬物而不)¶
(遺/)未忍捐棄微臣困至於亟(禮記檀弓曾元曰/夫子之病革矣)轉不堪¶
勝臣所以自咎自傷淚繼之血(見哀江/南賦)臣特承先緒進¶
不因人陛下憫臣無用舉直而戅(漢書上曰甚矣/汲黯之戅也)自奉¶
<pb:KR4b0017_WYG_006-18b>¶
圖太極(魏畧青龍二/年起太極殿)宣綍中書(通考晉魏以來中書監/令掌贊詔命記㑹時事)¶
(典作/文書)陛下收臣於一心任臣以獨掌(晋中興書范寗為/臨淮太守徵拜中)¶
(書郎專/掌西省)九年冀登宰輔八歲載踐宗伯出擁干旄(詩孑/孑干)¶
(旄注以旄牛尾貯於旗/竿之首而建之車後)入參衡鏡(晋書太康四年/制曰藻鏡銓衡)或靈¶
臺之上徵臣預疇咨之㫖(後漢周黨傳博士范升曰臣/願與坐雲臺之下考試圖國)¶
(之要詳和/傳位表)或日觀之下(見步/虚詞)詔臣操刋勒之文(秦始皇/本紀禪)¶
(梁父刻所立石石渭生曰班固燕然/山銘序封山刋  東都賦登岱勒封)美而暢之(周易美/在其中)¶
(而暢於/四支)臣實尤忝明憲不敢以纎負𤣥造竟微於滴助¶
<pb:KR4b0017_WYG_006-19a>¶
日月其媮(左傳趙孟曰老夫罪戾是懼焉能恤/逺吾儕偷食朝不謀夕何其長也)冰炭交¶
集(鹽鐵論冰炭不可以同器巳渭生曰莊子注郭/象曰喜懼交集於胸中固  結氷炭於五臟矣)誠懷¶
伏以前倍政事親荷德音謂臣等經侍軒墀子孫尚延¶
保䕶臣荷螻蟻歘戴丘山(符子東海有鼇焉冠蓬萊而/遊於滄海騰躍而上則干雲)¶
(没而下潛於重泉有紅蟻者聞而悅與羣蟻相要乎海/畔欲觀鼇之行月餘鼇潛未出也數日風止海中隱淪)¶
(如岳其高概天或遊而西羣蟻曰/彼之冠山何異乎我之戴粒也)臣宜生亦盡命死且¶
陳力竊不知終而不知止朝列三數(渭生曰潘岳閒居/賦序猥厠朝列善)¶
(日禮記爵禄/有列於朝)與臣同儕(左傳叔詹諫/曰晉鄭同儕)臣未六十推臣則¶
<pb:KR4b0017_WYG_006-19b>¶
幼獨臣彌當頓顇(炯曰潘岳寡婦賦/容貌儡以頓傾)病不俟年盈量窮¶
涯(渭生曰任昉王文憲集/序窮涯而反盈量知歸)滿而招損(尚書滿/招損)逾時每乖¶
於勿藥永日猶繫於苞桑(周易无妄之疾勿藥有喜又/其亡其亡繫於苞桑  渭生)¶
(曰糓梁傳伐不踰/時詩且以永日)覽分必然貪榮所忌伏乞免臣見職¶
退畢餘生察臣榮不可支(渭生曰左傳天之/所壞不可支也)矜臣分不¶
能强乃臣之幸也豈悟仁壽之闥有此一時(見哀江/南賦)承¶
明之廬無緣再謁(漢嚴助傳武帝賜助書曰制詔㑹稽/太守君厭承明之廬勞侍從之事)¶
(渭生曰曹植詩謁帝承明廬善日陸機洛陽記常怪謁/帝承明廬問張公張公云魏明帝在建始殿朝㑹皆由)¶
<pb:KR4b0017_WYG_006-20a>¶
(承明門然直/廬在承明側)心神巳弊晷刻增悲叨睿鑒則多士莫先¶
違聖顔則小臣何遠惟冀三條啓道(班固三都賦披/三條之廣路)萬¶
乗廵京(見馬/射賦)悅西怨之羣黎(尚書仲虺之誥初征/自葛東征西夷怨)逮東¶
封之從者(左傳燭之武曰既東/封鄭又欲肆其西封)危魂倘駐枯骨如存是¶
臣之愜非臣所望臣又聞驅奔效駕先輟於羸駘(渭生/曰禮)¶
(記僕展軨效駕疏效白也僕監視駕竟而人白君道/駕畢東方朔七諫却騏驥而弗乗兮策駑駘而取路)翔¶
集賀成近遺於鎩翮(漢書宣帝詔曰神爵翔集韓詩外/傳鴻鵠一舉千里所恃者六翮耳)¶
(顔延之五君詠鸞翮有時/鎩注鎩殘羽也詳登新閣)彼尚知暮而况臣哉臣未遑¶
<pb:KR4b0017_WYG_006-20b>¶
請臣之懇戀至於隳官(高唐賦長吏隳官書/傳隳廢也音許規切)臣合書罪¶
　　為晉陽(當作/蕩)公進玉律秤尺斗升表(周晋蕩公䕶/傳䕶太祖兄)¶
　　　(邵惠公顥之少子初封水池縣伯以預定樂勲/進爵為公按䕶謚曰蕩北史周高祖紀建德六)¶
　　　(年八月壬寅議權/衡度量頒於天下)¶
臣聞三才既立君臣之道已陳六位時成禮樂之功斯¶
正(見宫/調曲)故以叶和日月測度陰陽悅豫兆人儀刑萬國¶
者也伏惟皇帝應籙馭天披圖定命(見宗/廟歌)據太陽而懸¶
象(尸子日五色至陽之精象君德/繫辭懸象著明莫大乎日月)履文昌而建極(尚書/洪範)¶
<pb:KR4b0017_WYG_006-21a>¶
(皇建其有極/詳宗廟歌)白環表讓德之符(見徴/調曲)𤣥珪告成功之瑞¶
太階既平(見馬/射賦)升中可習(禮記禮器升中/於天而鳳凰降)必當水逮千¶
年(見宗/廟歌)山稱萬歲(漢書武帝詔曰朕登崇嵩/吏卒咸聞呼萬歲者三)伏見敇㫖¶
刋正音律(樹穀曰杜預左傳序仲尼/因魯史成文刋而正之)平章厯象(尚書堯/典平章)¶
(百姓又厯象/日月星辰)奏黄鍾而歌大呂(漢律厯志陽律一曰/黃鍾陰吕四曰大呂)變¶
孤竹而舞雲門(見祀/圓丘)莫不器取疏通(禮記月令孟春之/月其器疏以逹)¶
聲從安樂(禮記樂記治世之/音安以樂其政和)四方既明(漢律厯志四分/月法為周至)¶
三微是定(見賀新/樂表)是以聞鐘洛浦即辨聲乖(國語景王/鑄大鐘伶)¶
<pb:KR4b0017_WYG_006-21b>¶
(人告龢佾州鳩曰上作器民備樂之為龢/今財亡民罷莫不怨恨臣不知其龢也)聽鐸邯鄲先¶
知響韻(晋書荀朂路逢趙賈人牛鐸識其聲及掌/樂音未調曰得趙之牛鐸則調矣果然)二分¶
二至行乎司厯之官(漢書律厯志舉終以定晦朔分至/躔離弦望  渭生曰二至二分日)¶
(有食之/不為災)九變九成被於和樂(一作/中和)之職(樹聲曰周禮凡/樂作謂之奏九)¶
(奏乃終謂之九成劉貢父/曰箾韶之樂九變而終)是以動天地感鬼神化被風¶
俗平分寒暑豈直吟嘯谿谷(見賀新/樂表)迴翔鸞鳳而已哉¶
(見變/宫調)是知零陵廟前徒尋舜管始平城下空論周尺(見/羽)¶
(調/曲)臣聞上制其禮下習其儀君定其法臣行其事謹造¶
<pb:KR4b0017_WYG_006-22a>¶
玉律一具并玉秤尺斗升合等始得成功(渭生曰隋書/律厯志西魏)¶
(廢帝元年周文攝政詔尚書蘇綽詳正音律綽時律宋/尺以定諸管草創未就㑹閔帝受禪政由冢宰方有齊)¶
(冦事竟不行武帝保定中詔遣大宗伯盧景宣上黨公/長孫紹逺岐國公斛斯徵等累黍造尺縱横不定後因)¶
(修倉掘地得古玉斗以為正器據斗造律度量衡改元/天和百司行用終於大象之末其律黄鍾與蔡邕古籥)¶
(冊同又曰後周武帝保定元年辛未五月晉國造倉獲/古玉升暨五年乙酉冬十月詔改制銅律度遂至中和)¶
(累黍積籥同於度量與衡無差准為銅升用頒天下内/徑七寸一分深二寸八分重七觔八兩天和二年丁亥)¶
(正月癸酉朔十五日戊子校定移地官府為式此銅升/之銘也其玉升銘曰維大周保定元年歲在同光月旅)¶
(㽔賓晉國之有司修繕倉廩獲古玉升形制典正若古/之嘉量太師晉國公以聞勅納於天府暨五年歲在協)¶
<pb:KR4b0017_WYG_006-22b>¶
(洽皇帝乃詔稽凖繩考灰律不失圭撮不差累/黍遂鎔金寫之用頒天下以合太平權衡度量)至於分¶
粟累黍量絲數籥(漢律厯志量者龠合升斗斛也本起/於黃鍾之龠以子榖秬黍中者千有)¶
(二百實其龠以井水凖其概十龠為合十/合為升十升為斗十斗為斛而五量嘉矣)實以仰稟聖¶
規參詳神思所冀節移陰管無勞河内之灰氣動陽鍾¶
不待金門之竹(玉泉記立春之日取宜陽金門山竹為/管河内葭草為灰以候陽氣  渭生曰)¶
(禮記疏陽管為律隂管為吕史/記黃鍾者陽氣踵黄泉而出也)而琬琰事輕(尚書𢎞璧/琬琰在西)¶
(序/)般倕慮淺(嵇康琴賦/班倕騁神)不足展采成均(見馬射賦相渭/生曰司馬  如)¶
(封禪文使獲曜日月之末光絶炎以展采錯事善/曰漢書音義采官也謂展其官職設錯事業也)増輝¶
<pb:KR4b0017_WYG_006-23a>¶
度量(陸機演連珠晞日引火不必増輝/漢律厯志度者分寸尺丈引也)齎器奉表以聞¶
　　進象經賦表(見象/戲賦)¶
臣某言臣伏讀聖製象經并觀象戲私心踴躍不勝抃舞¶
(列子韓娥為曼聲長歌一里老幼皆喜躍/抃舞不能自禁王逸楚辭注擊手曰抃)伏以性與天道¶
本絶尋求(論語子貢曰夫子之言性與天道不可得而聞/也  渭生曰後漢書馮異上疏曰國家獨見之)¶
(明乆而益逺乃知性與/天道不可得而聞也)直以懸諸日月遂獲瞻仰(禮記日/月星辰)¶
(所以瞻/仰也)九州既奠近對河圖(禹貢禹敷土奠髙山大川/又曰九州攸同渭生曰宋)¶
(符瑞志禹觀於河有長人白面魚身曰吾河精事/也呼禹曰文命治淫言訖授禹河圖言治水之)四轍中繩¶
<pb:KR4b0017_WYG_006-23b>¶
全觀玉策(穆天子傳天子北征至於羣玉之山/河平無險四轍中繩先王所謂策府)未飛𤣥鶴先¶
聞金石之聲(見遊仙有渭生曰左/傳魏絳  金石之樂)不上赤城獨見煙霞之氣¶
(文選晋孫綽天台山賦赤城霞起以見標善曰/孔靈符㑹稽志赤城山石色皆赤狀如雲霞)　置管而測光¶
景愈高(見馬射賦景渭生曰/楚辭即光  以徃來)沉玉而觀淵泉益逺(管子淵/深而不)¶
(涸則沉玉極矣觀樹本曰宋符瑞/志周公與成王  於河洛沉璧)寢不自涯課虛為賦(陸機/文賦)¶
(課虛無/以責有)辭非寥亮(渭生曰向秀思舊賦序鄰/人有吹笛者發聲寥亮)學無雕刻(漢/揚)¶
(雄曰童子雕蟲篆/刻壯夫不為也)遂敢陳述誠為厚顔(詩顔之/厚矣)况復日¶
之遠近本非童子所問(渭生曰列子孔子東遊見兩小/兒辯鬬問其故一小兒曰吾以)¶
<pb:KR4b0017_WYG_006-24a>¶
(日始出去人近日中時逺也一兒曰我以為日初出時/遠而日中時近一兒曰日初出大如車輪及日中時如)¶
(盤葢此不為逺者小而近者大乎一兒曰日初出滄滄/涼涼及其中如探湯此不為近者熱而逺者涼乎孔子)¶
(不能/决也)天之渾蓋豈是書生所談(後漢張衡傳衡作渾天/儀  渭生曰晋天文志)¶
(古言天者有三家一曰葢/天二曰宣夜三曰渾天)冒用奏聞伏增流汗之至(列/子)¶
(御冠伏地/流汗至湩)¶
　　齊王進蒼烏表(周書武帝保定四年八月齊國公/憲為雍州牧建德三年正月進爵)¶
　　　(為王十月戊戌/雍州獻蒼烏)¶
臣聞飛南陽之雉尚闡覇圖(列異傳秦穆公得雌雉化/為石文帝為立祠名陳寶)¶
<pb:KR4b0017_WYG_006-24b>¶
(雉飛南集今南/陽雉縣其地也)下建章之鵠猶調和氣(西京雜記始元/元年黄鵠下建)¶
(章宫太液池帝為歌曰黃鵠飛兮下建章如/淳曰謂之液者言天地和液之氣所為也)况乃虞庭¶
告瑞(抱樸子有虞至孝/三足烏集其庭)姬社呈祥(瑞應圖文王時見蒼/烏王者孝涕則至)¶
咸高識哺之心(春秋運斗樞曰烏為/陽陽氣仁故反哺)實貴能知之性(淮/南)¶
(子烏鵲識歲之多風去喬木而巢扶枝之渭生曰/成公綏烏賦惟𤣥烏之令鳥兮惟自然  有識)伏惟¶
皇帝陛下德教百姓孝刑四海攝提從紀(見徴/調曲)天下文¶
明(周易見龍在/田天下文明)是以東海輸禽乍改黔質(禮斗威儀曰江/海不揚波東海)¶
(輸之蒼烏莊子/烏不日黔而黑)西山度羽或變蒼精(括地圖崑崙在弱/水中有三足烏為)¶
<pb:KR4b0017_WYG_006-25a>¶
(西王母取食月令注鄭𤣥/曰蒼君之精水官之臣)臣去月三十日行到陜州獲¶
大都督莫仁樂列稱於射堂内見一蒼烏林薄廻翔(渭/生)¶
(曰揚雄甘泉賦列新荑於林薄善曰/廣雅草叢生曰薄楚辭孔雀兮迴翔)循環不去駐乗水¶
之精(禮斗威儀曰君乗水而王/其政平南海輸以蒼烏)轉司風之翼(見馬/射賦)即召¶
儀同某甲等同時觀見(渭生曰任昉宣德皇后令今遣/某位某甲等五臣曰謂日官名)¶
(不可具載於此/故畧不言也)斯實禮敬所覃孝慈之感(渭生曰孫柔/之瑞應圖白)¶
(烏者宗廟肅敬則至又曰賢君帝主/修行孝慈被於萬姓不好殺生則來)理宜歸瑞秘圖書¶
祥帝冊(班固白雉詩啟靈篇兮披瑞圖下樹屏曰後漢/書世祖中元元年羣臣奏言天  清寧靈物乃)¶
<pb:KR4b0017_WYG_006-25b>¶
(降宣令太史撰/集以傳來世)用光至德(渭生曰傅暢謝諸公贊烏者/日中之烏託體陽精應期曜)¶
(質以顯至/德者也)取效升平無令赤鳳(疑作/雁)留止偏為瘞玉之¶
歌(見宗廟歌日渭生曰舊圖經成山在文登漢武作朱/雁之歌祥  於此孔頴逹詩疏釋文云祭地曰瘞埋)¶
(李廵曰祭地以玉/埋地中曰瘞埋)𤣥鶴徘徊獨擅銜珠之舞(搜神記有/𤣥鶴為弋)¶
(人所射窮而歸噲參參收養療治瘡愈放之後鶴雌雄/雙至各銜明珠以報  渭生曰古今注鶴千歲則變蒼)¶
(又二千歲則變/黑所謂𤣥鶴也)¶
　　齊王進白兔表¶
臣聞輿圖欲逺則玉虎晨鳴(河圗括地象曰令訾野中/有玉虎晨鳴雷聲聖人感)¶
<pb:KR4b0017_WYG_006-26a>¶
(期而/興)轍迹方開則銀麞入貢(見郊行居渭生曰藝文類見/聚晋起  注咸寧中白麞)¶
(魏郡後諸州/各送白麞)伏惟陛下明明在上翼翼居尊(賈誼新書/朝廷之容)¶
(師師然翼翼/然整以敬)德動天關威移地軸(見哀江/南賦)是以風煙照¶
燭毛羽禎祥(渭生曰瑞應圖王者恩加耆老則/白兔見一本曰王者應事疾則見)史不絶¶
書府無虛日(左傳晉女叔侯曰魯之於晉也職貢不乏/玩好時至公卿大夫相繼於朝史不絶書)¶
(府無/虛月)臣受脤元戎(見宗/廟歌)用綏邊鄙轅門所屆(周禮掌舍/掌王㑹同)¶
(之舍設車/宫轅門)始次熊山(渭生曰書傳熊山在宜陽之西周/書本傳齊將獨孤永業來冦盗殺)¶
(孔城防主能奔逹以城應之詔憲與柱國李/穆將兵出宜陽築崇德等五城絶其糧道)前茅慮無¶
<pb:KR4b0017_WYG_006-26b>¶
(左傳隨武子曰前/茅慮無中權後勁)乃獲白兔光鮮越雉(見馬/射賦)色麗秦裘¶
(見郊/行)月德徴符(見七/夕賦)金精表瑞(張衡靈憲曰月者隂精/之宗積而成獸象兔蛤)¶
呈祥輿頌(左傳聽輿人之/誦按誦與頌通)效異披圖(漢禮樂志齋房産/草九莖連葉宫童)¶
(效異披/圖案諜)尊敬之迹既明應事之機斯兆臣之龔行(尚書/牧誓)¶
(今予發惟恭行天之罰罰/渭生曰東都賦龔行天)實從陜畧(事見齊王憲碑左/傳東盡虢畧注畧)¶
(界/也)瑞以素質(晋桓温賀白兔表皓/質純素皦然殊觀)彌雄西氣(魏曹植詩/秦筝發西)¶
(氣/)庶重承廟算方事申威揜(疑作/拾)代偃齊(漢高祖功臣/頌拾代如遺)¶
(偃齊猶草善曰漢書韓信進擊代禽夏說閼與李奇曰/代相也又曰信引兵東渡河襲齊軍至臨淄齊王走高)¶
<pb:KR4b0017_WYG_006-27a>¶
(宻/)分韓裂趙(見哀江/南賦)不任鳬藻踴躍之情¶
　　齊王進赤雀表(按周孝閔帝紀元年春正月天王/即位柴燎告天朝百官於路門大)¶
　　　(赦封魏帝為宋公是日槐里獻赤/雀故表云周之受命興乎此祥也)¶
臣聞南陽飛雉尚論秦覇建章鵠下猶明漢德(見進蒼/烏表)¶
當今天不愛寶地必呈祥(禮運天不愛其/道地不愛其寶)自應長樂觀¶
符(漢宣帝紀注應劭曰前年/神爵集於長樂宫故改元)文昌啓瑞(歲華紀麗魏文/帝黃初元年冬)¶
(至日黃雀集/於文昌殿前)伏惟皇帝欽明文思劬勞成務厯象日月¶
允釐百工(語見/堯典)海水無波(見馬/射賦)天星不動(漢書元光中/天星盡搖上)¶
<pb:KR4b0017_WYG_006-27b>¶
(以問候星者對曰星揺者民勞/也後征伐四夷百姓勞於兵革)去四月十三日獲隴右¶
符府參軍李暉牒稱戸屬秦州清水郡伯陽縣文谷林¶
在家庭獲一赤雀光同朱鳳(决疑注辛繕隱居華陰光/武徴不至有大鳥高五尺)¶
(雞頭燕頷虵頸魚尾五色備舉而多青棲繕槐樹百寮/咸以為鳳太史令蔡衡對曰凡象鳯者有五多赤色者)¶
(鳳多青色者鸞多黃色者鵷雛多紫色者鸑/鷟多白色者鵠今此鳥多青乃鸞非鳳也)色類丹烏¶
(抱朴子熒惑/火精生朱烏)降火飛精似入公車之府(尚書中候秦伯/出狩至於咸陽)¶
(火下化為白雀銜籙集/於公車書曰秦伯覇也)流金成製若上凌雲之臺(魏志/太祖)¶
(於鄴作銅雀臺洛陽宫殿簿凌雲臺上壁方十三文高/九尺樓方四丈高五丈棟去地十三丈五尺七寸五分)¶
<pb:KR4b0017_WYG_006-28a>¶
(也/)謹案赤雀銜書止於酆戸周之受命興乎此祥(見祀/赤帝)¶
(王渭生曰詩序文/  受命作周也)即事所觀同符合契(渭生曰陶潛詩/即事多所欣甘)¶
(泉賦同符三皇曹植七/啓𤣥化參神與靈合契)實可圖形瑞譜(晋崔豹古今注/孫亮作流離屏)¶
(風鏤作瑞應圖凡一/百二十種詳祀赤帝)書頌儒林(零陵先賢傳周不疑字/文直曹公時有曰雀瑞)¶
(儒林並已作頌不疑見之操/㥅紙筆立令復作操奇之)事足成臺(渭生曰郭憲洞/㝠記東方朔望)¶
(見巨靈目之化青雀/飛去帝乃起青雀臺)名堪紀號(注見/上)豈直雲中太守見¶
赤心之奉主(陳留耆舊傳魏尚有罪繫詔獄有萬頭雀/集獄樹上拊翼而鳴尚占曰夫棘中心赤)¶
(外有棘蒙我言有棘而赤心之至誠也雀者爵命之/祥其鳴即復也我其復官也後果拜為雲中太守)蓬¶
<pb:KR4b0017_WYG_006-28b>¶
萊童子知白環之報恩(見報寄/隱士)臣等預觀休徵(尚書日/休徴傳)¶
(曰叙美行/之驗也)情迫恒慶不任鳬藻之至¶
　啓¶
　　謝滕王集序啓(本傳滕聞王遉字爾固突文帝子/也少好經史解屬文初封滕國公)¶
　　　(進爵/為王)¶
信啓伏覽制垂賜集序紫微懸映如傳闕里之書(孝經/援神)¶
(契孔子制作孝經攢縹筆衣絳單衣向北辰而拜春秋/合誠圖北辰其星七在紫微中漢晋春秋闕里在兖州)¶
(即孔子所/居之故宅)青鳥遥蜚似送層城之璧(漢武故事有二青/鳥如烏夾侍王母)¶
<pb:KR4b0017_WYG_006-29a>¶
(旁穆天子傳天子賓於西王母/乃執白珪𤣥璧以見之詳遊仙)若夫甘泉宫裏玉樹一¶
叢(見步/虛詞)𤣥武闕前明珠六寸(未詳按古今注𤣥武闕畫/𤣥武神異經東北大荒中)¶
(有金闕高百丈上有明/月珠徑三寸光照千里)不得譬此光芒方斯燭照(南越/志端)¶
(溪俚人岑班入山遇一寶珠徑五寸取還夜光/明照燭俚人甚懼以火燒之雖小損猶照一室)有節有¶
度即是能平八風(漢元帝紀贊帝自度曲被新聲分/&KR1951;節度窮極幻眇詳賀新樂表)愈¶
昌愈高殆欲去天三尺(三秦記謡曰武功太曰去天/三百孤雲兩角去天一握)陛¶
下雄才葢代逸氣横雲濟北顔淵(未/詳)關西孔子(後漢楊/震傳震)¶
(字伯起𢎞農華陰人諸儒/語曰關西孔子楊伯起)譬其毫翰則風雨争蜚(見哀/江南)¶
<pb:KR4b0017_WYG_006-29b>¶
(賦/)論其文采則魚龍百變(張衡西京賦若/神龍之變化)蒲桃繞館(漢/書)¶
(漢使采蒲萄苜蓿種歸天子以天馬多又外/國使來衆益種蒲萄苜蓿離宫館旁極盛焉)新開碣石¶
之宫(史記鄒衍如燕燕王築/碣石宫自親往師之)修竹夾池(見報/趙王)始作睢陽¶
之苑(見枯/樹賦)琉璃泛酒(見歲/晩)鸚鵡承杯(嶺表録異鸚鵡螺/旋光處屈而朱如)¶
(鸚鵡觜故以名殼裝/為酒杯奇而可翫)鳳穴歌聲鸞林舞曲(見變/宫調)况復行¶
雲逐雨(見燈/賦)迴雪隨風(曹植洛神賦若/流風之迴雪)湖陽之尉既成¶
為喜之因(後漢光武紀光武殺湖陽尉軍中分財物不/均衆恚恨欲反攻諸劉光武歛宗人所得物)¶
(悉以與之/衆乃悅)舂陵之侯便是積慶之地(東觀漢記光武出/自長沙定王定王)¶
<pb:KR4b0017_WYG_006-30a>¶
(生舂陵節侯至孫孝侯改封白/水鄉因故國名舂陵詳小園賦)信本乏材用無多述作¶
加以建鄴陽九劣免儒硎(漢食貨志陽九之厄百/六之㑹詳哀江南賦)江陵¶
百六幾從士壠(五經通義士冢樹槐也壠/方言秦晉之間冡謂之)至如殘編落簡¶
並入塵埃(劉歆讓太常博士書/經或脫簡傳或脫編)赤軸青箱多從灰燼(隋/牛)¶
(𢎞集請開獻書表云劉裕平姚收其圖籍五經子史纔/四千巻皆赤軸青紙文字古拙南史王淮之傳曾祖彪)¶
(之位尚書令祖臨之父納之並御史中丞自家世相/傳並諳江左舊事緘之青箱世謂之王氏青箱學)比¶
年痾恙彌留(尚書顧命病大漸惟/幾病日臻既彌留)光陰視息(莊子人皆/有七竅以)¶
(視聽/食息)桑榆巳逼(淮南子日西垂景/在樹端謂之桑榆)蒲柳方衰(見贈淮/南公)不¶
<pb:KR4b0017_WYG_006-30b>¶
無秋氣之悲(見傷/心賦)實有途窮之恨(見哀江/南賦)是以精采瞀¶
亂頗同宋玉(宋玉九辨中/瞀亂兮迷惑)言辭蹇喫更甚揚雄(漢書揚/雄口喫)¶
(不能/劇談)一吟一咏(王羲之蘭亭記一觴一/咏亦足以暢叙幽情)其可知矣好事¶
者不求(漢王褒傳褒字子淵蜀人也益州刺史王襄使/褒作中和樂職宣布詩選好事者令依鹿鳴之)¶
(聲習而/歌之)知音者不用(晋陶潛詩知音茍不存巳矣/何所悲注知音謂知我者)非有¶
班超之志遂以棄筆(後漢班超傳超投筆曰大丈夫當/立功異域安能乆事筆硯間乎)¶
未見陸機之文乆同燒硯(晋陸機傳弟雲與機書曰/君苖見兄文欲焚筆硯)至¶
於凋殘之後殘缺所餘又巳雜用補袍(古今善言羊續/出黄紙補袍以)¶
<pb:KR4b0017_WYG_006-31a>¶
(示使/人)隨時覆醬(漢書揚雄著太𤣥劉歆/曰恐後人用覆醬瓿也)聖慈憐愍遂垂¶
存錄始知揄揚過差君子失辭(左傳彘子使趙括從/而更之曰行人失辭)比¶
擬縱橫小人迷惑荆玉抵鵲正恐輕用重寶(見哀江/南賦)龍¶
淵削玉豈不徒勞神慮(列子周穆王征西戎西戎獻昆/吾之劍赤刃切玉如切泥詳從)¶
(駕/)匠石囘顧朽材變於雕梁(見枯/樹賦)孫陽一言奔蹄成於¶
駿馬(戰國䇿蘇代說淳于髠曰人有賣駿馬者比三日/一立市市人莫之知往見伯樂曰臣有駿馬欲賣)¶
(之比三日一立於市而人莫與言願子還而視之去而/顧之臣請獻一朝之價伯樂如其言一旦而價十倍也)¶
故知假人延譽(國語使張老延/君譽於四方)重於連城(物理論士非/玉璧談者為)¶
<pb:KR4b0017_WYG_006-31b>¶
(價詳哀/江南賦)借人羽毛(王符潛夫論虛造聲譽妄生羽/毛張衡西京賦所好生羽毛)榮於¶
尺玉(尹文子魏田父有耕/於野者得玉徑尺)溟池九萬里無踰此澤之深¶
(見贈淮/南公)華山五千仭終愧斯恩之重(山海經太華之山/削成而四方其高)¶
(五千仞其/廣十里)即日金門細管未動春灰(見為晉/陽公表)石壁輕雷¶
尚藏冬蟄(荆州記樊重母畏雷為石/室避之悉以文石為階)伏願聖躬與時納¶
豫南陽寶雉幸足觀瞻(見進蒼/烏表)酈縣菊泉差能延壽(後/漢)¶
(郡國志酈侯國注荆州記縣北八里有菊水其源旁悉/芳菊水極甘馨飲此水上壽百二十中壽百餘七十者)¶
(猶以/為夭)伏遲至鄴可期(見報/惠酒)從梁有日(漢書景帝拜枚乗/為𢎞農都尉乗乆)¶
<pb:KR4b0017_WYG_006-32a>¶
(為大國上賔與英俊並遊得其所/好不樂郡吏以病去官復遊梁)同杞子之盟㑹(左傳/僖公)¶
(二十七年春杞桓公來朝用夷/禮故曰子公卑杞杞不共也)必欲瞻仰風塵(後漢趙/咨傳曹)¶
(嵩送至亭次望塵不及晋書/潘岳諂事賈謐望塵而拜)共薛侯而來朝(左傳滕侯/薛侯來朝)¶
(争長公使羽父請於薛侯/曰周之宗盟異姓為後)謹當逢迎冠蓋(魏世家使人/求救於秦冠)¶
(葢相/望也)魚腸尺素(古詩呼兒烹鯉/魚中有尺素書)雁足數行(見哀江/南賦)書此¶
謝辭終知不盡謹啓¶
　　謝周明帝賜絲布等啓¶
臣某啓奉勅垂賜雜色絲布綿絹等三十段銀錢二百¶
<pb:KR4b0017_WYG_006-32b>¶
文某比年以來殊有闕乏白社之内拂草(疑作/葉)看冰(淮/南)¶
(子觀一葉之落而知歲之將暮覩瓶/中之氷而知天下之寒詳和張儀同)靈臺之中吹塵視¶
甑(三輔决錄第五頡寄止靈臺中或十日不炊後漢/范丹傳丹字史雲里閭歌曰甑中生塵范史雲)懟¶
妻狠妾既嗟且憎瘠子羸孫虛恭實怨王人忽降大賚¶
先臨(論語周有大/賚善人是富)天帝錫年無踰此樂(禮記文王世子/武王曰夢帝與)¶
(我九/齡)仙童贈藥未均斯喜(顔修内傳橋順二子曰璋曰/瑞師事仙人盧子基於隆慮)¶
(山棲霞谷服飛龍藥一丸千年不飢故魏文帝詩曰西/山一何高高高上無極上有兩仙童不飢亦不食與我)¶
(一丸藥光耀有五色服/藥四五日身輕生羽翼)張袖而舞𤣥鶴欲來(漢書長袖/善舞尚書)¶
<pb:KR4b0017_WYG_006-33a>¶
(内傳秦百人之/樂致𤣥鶴之舞)撫節而歌行雲幾斷(見步/虛詞)所謂舟檝無¶
岸海若為之反風(未詳按初學記/海神曰海若)薺麥將枯山靈為之¶
出雨(見和/夏日)况復全抽素繭雪坂疑傾(拾遺記員嶠之山/有環丘東有雲石)¶
(廣五百里有蠶長七寸黒色有一角以霜雪覆之然後/作繭長一尺其色五采織為文錦入水不濡寰宇記武)¶
(威郡姑臧南山名/雪山上冬夏積雪)併落青鳬銀山或動(搜神記南方有/蟲名曰青鳬以)¶
(母塗錢以子塗貫用錢貨市旋則自還高炯曰神異經/西南有銀山焉長五十餘里廣四五里  百餘丈皆悉)¶
(白/金)是知青牛道士更延將盡之命(見和宇/文内史)白鹿真人能¶
生巳枯之骨(古詩仙人騎白鹿髪短耳何長來至主人/門奉藥一玉箱主人服此藥身體日康強)¶
<pb:KR4b0017_WYG_006-33b>¶
(髪白復更黑/延年壽命長)雖復拔山超海負德未勝(孟子挾泰山以/超北海詳擬咏)¶
(懷/)垂露懸針書恩不盡(王愔文字志懸針小篆體也垂/露書如懸針而勢不遒勁阿那)¶
(如濃露之垂故名法書要録漢/曹喜工篆𨽻善懸針垂露之法)蓬萊報恩之雀白玉四¶
環(見報寄/隱士)漢水報德之蛇明珠一寸(見哀江/南賦)某之觀此¶
寧無愧心直以物受其生於天不謝(魏志劉廙疏曰物/不答施於天地)¶
謹啓¶
　　答趙王啓(見上益州上/柱國趙王)¶
某啓仰承張幕全韓(左傳子産相鄭伯以㑹以幄幕九/張行文子産命外僕速張於除杜)¶
<pb:KR4b0017_WYG_006-34a>¶
(預曰幄幕/軍旅之帳)連營上地(魏志備與權戰樹/柵連營七百餘里)澠池置陣解鄧¶
禹之圍(後漢馮異傳異曰諸將屯澠池/要其東而異擊其西禹不從)函谷開關削王¶
元之印(後漢隗囂傳王元謂囂曰元請/以一丸泥為大王東封函谷關)鋒(疑作/蜂)旗朝上¶
(尚瑗曰拾遺記武王東代紂夜濟河有大蜂狀如丹鳥/飛集王舟因以鳥畫其旗翼日而梟紂名其船曰蜂舟)¶
(魯哀公二年鄭人擊趙簡/子獲其蜂旗則其類也)刁斗夜鳴(見哀江/南賦)稱雄壯士¶
之心足起橫行之志(漢書樊噲曰臣願以十萬/衆横行匈奴中詳小園賦)况復才¶
人出娉(漢書詔賜中山靖王噲及孺/子妾并未央才人歌四篇)還得賢夫(漢書外/黃富人)¶
(女甚美亡邸父客父客謂/曰必欲求賢夫從張耳)塞外有夫人之城(見昭/君祠)軍中¶
<pb:KR4b0017_WYG_006-34b>¶
有女子之氣(見報/趙王)都尉青旗即時春色(晋禮志昔迎恭/皇后惟作青龍)¶
(旗其餘皆即御物詳/報寄洛州馬射賦)將軍大樹巳復花開(周易枯楊生/花老婦得其)¶
(士夫詳哀/江南賦)雲氣浮罍(見馬/射賦)流星泛枕(玉臺新咏王褒日/出東南隅行枕畫)¶
(七星/圖)細舞長歌横簫直笛(崔豹古今注短簫鐃歌軍/樂也黃帝使岐伯所作)當¶
乎此時青雲之上(文選謝靈運詩/共登青雲梯)信不學無術(漢書霍/光不學)¶
(無/術)本分泥沉(後漢矯慎傳乗雲/行泥棲宿不同)忽逢天造(見小/園賦)搜揚仄¶
陋(堯典明明/揚側陋)今者遂總憲司(本傳遷司/憲中大夫)預聞刋鼎(左傳/賦晉)¶
(國一鼔鐵以鑄一/鼎著范宣子刑書)獻歲刑書既應懸法(宋玉招魂獻歲/發春兮洎吾南)¶
<pb:KR4b0017_WYG_006-35a>¶
(征詳上/司憲府)上春木鐸方須狥人(尚書孟春遒人/以木鐸狥於路)但年髪巳¶
秋性靈乆竭(齊張融集答周顒書曰夫/性靈之為性能知者也)嘉石肺石無以¶
測量(周禮大司冦以嘉石平/罷民以肺石逹窮民)舌端筆端惟知繁擁(見哀/江南)¶
(賦/)垂展一月(漢王温舒傳㑹春温舒頓足歎曰嗟乎令/冬月益展一月足吾事矣其好殺行威如)¶
(此/)遂涉兩年(後漢書獨行傳繆彤字豫公汝南召陵人/也仕縣為主簿時縣令被章見考彤獨證)¶
(據其事掠考若毒因復傳換/五獄踰涉四年令卒以自免)傾首東瞻山河千里(漢翟/方進)¶
(傳天下傾/首服從)風塵未盡霜露沾衣(魏文帝樂府谿谷多悲/風霜露沾人衣詳哀江)¶
(南/賦)仰願珍宜以為身寶(見報/趙王)謹啓¶
<pb:KR4b0017_WYG_006-35b>¶
　　謝趙王示新詩啓¶
某啓鄭&KR0008;至奉手教累紙并示新詩八體六文(初學記/秦廢古)¶
(文更用八體一曰大篆二曰小篆三曰刻符四曰摹印/五曰蟲書六曰署書七曰殳書八曰𨽻書至王莽居攝)¶
(使甄豐刋定六體一曰古文二曰奇字三曰篆書四曰/𨽻書五曰錄書六曰蟲書南史顔協傳㑹稽謝善勛能)¶
(為八體六文/方寸千言)足驚毫翰四始六義(見宗/廟歌)實動性靈落落¶
詞高飄飄意遠文異水而湧泉(見上/趙王)筆非秋而垂露(見/謝)¶
(周明/帝啓)藏之山巖可使雲霧鬱起(鍾氏頴書勢曰鬱若雲/布三禮正義周禮遭秦)¶
(滅學藏於山巖屋壁以故不亡漢武帝時有李氏獲之/以上河間獻王獨缺冬官一篇以考工記補之遂奏入)¶
<pb:KR4b0017_WYG_006-36a>¶
(於秘/府)濟之江浦必當蛟龍繞船(法書要録至於蛟龍駭/獸奔騰拏攫之勢心手)¶
(隨變不知所如是謂逹節呂氏春秋荆有次非者得/寶劒於干遂還反涉江至於中流有兩蛟交繞其船)首¶
夏清和聖躬怡裕琉璃雕管鵲顧鸞迴(王羲之筆經昔/人或以琉璃象)¶
(牙為筆管庾肩吾書品序波/囘墮鏡之鸞楷顧雕陵之鵲)婉轉綠沉猿驚雁落(淮南/子婉)¶
(轉今之弭弓廣志綠沉古弓名/古樂府綠沉明月弦詳馬射賦)下風傾首(左傳晉大夫/曰羣臣敢在)¶
(下風/詳上)以日為年犍為舍人實有誠願(漢地理志犍為郡/屬益州水經注引)¶
(犍為舍人曰凡異水流行/合同曰肥按姓名未詳)碧雞主簿無繇遂心(列仙傳/赤斧者)¶
(巴戎人為碧雞祠主簿手掌中/有赤斧周書趙王歴益州總管)寂寞荆扉(見枯/樹賦)疏蕪蘭¶
<pb:KR4b0017_WYG_006-36b>¶
徑驂駕來梁未期卜日(見應/詔)遣騎到鄴希垂枉道(見謝/滕王)¶
(啟/)¶
　　謝趙王賚絲布等啓¶
某啓鄭&KR0008;至䝉賜絲布綾等十段王褒至又賜許賜錢¶
等望外之恩(漢英布傳布/又大喜過望)實符大賚(見謝周/明帝啓)非常之錫¶
(漢武帝紀詔曰有非常/之人必有非常之功)乃溢生涯(見和張/侍中)曵練且觀無¶
勞白馬之望(見哀江/南賦)流泉欲委佇見青鳬之蜚(周禮外/府掌邦)¶
(布之出入注布泉也其藏曰泉其行曰布取/名於水泉其流行無不徧也詳謝周明帝啟)揚池掘(疑/作)¶
<pb:KR4b0017_WYG_006-37a>¶
(擔/)荷(漢王褒集童約云楊氏/池中擔荷往來市聚)李園移樹(楊升菴詩話宗/懔春望詩云都)¶
(尉新移棗用漢藝文志有尹都尉移植棗杏梅李法今/考藝文尹都尉十四篇不識升菴於何得此書始存以)¶
(俟博/識)既欣谷利(江表傳谷/利吳大奴)彌思青林(張衡思𤣥賦注/青林天苑星)陳¶
留下粟有愧深恩(王充論衡建武中陳留雨穀蔽/地形若粢而黑此外國生穀也)櫟陽¶
雨金翻慙曲施(秦本紀獻公/時雨金櫟陽)靈臺久客從此數炊(見謝/周明)¶
(帝/啓)黍谷長寒於今更暖(見園/庭)從雲夢之田不踰此樂(司/馬)¶
(相如子虛賦楚使子虛使於齊齊王與使者出/畋誇以車騎之盛使者答齊王以雲夢之事)得豐城¶
之劒未均此喜(見從/駕)謹啓¶
<pb:KR4b0017_WYG_006-37b>¶
　　謝趙王賚絲布啓¶
某啟奉教垂賚雜色絲布三十段去冬凝閉今春嚴勁¶
霰似瓊田(十洲記祖洲在東海中地方五百里上有不/死草生瓊田中人巳死者以草覆之皆活張)¶
(正見咏雪詩/雲夢起瓊田)凌如鹽浦(司馬相如子虛賦鶩/於鹽浦割鮮染輪)張超之壁¶
未足障風(未/詳)袁安之門無人開雪(汝南先賢傳大雪積/地洛陽令自出案行)¶
(至袁安門/無有行路)覆鳥毛而不暖(見傷/心賦)然獸炭而逾寒(晋書羊/琇嘗屑)¶
(炭為獸形/以温酒)遠降聖慈曲垂矜賑諭(疑/誤)其蠶月殆罄桑車¶
津實(二字/冇悮)秉杼幾空織室(詩蠶月條桑又小/東大東杼軸其空)遂令新市¶
<pb:KR4b0017_WYG_006-38a>¶
數錢忽疑販綵(未詳按顧野王艶歌行南市數錢/歸梁元帝鴛鴦賦文生新市之機)平陵¶
月夜驚聞擣衣(魏書濟南郡平陵縣注有平/陵城女郎山祠詳聽擣衣)妾遇新縑¶
自然心伏(古詩新人/工織縑)妻聞裂帛方當含笑(周本紀褒似/好聞裂繒聲)¶
莊周車轍實有涸魚(見擬/咏懷)信陵鞭前元非窮鳥(列士傳/魏公子)¶
(無忌有驚鳩投其案下鷂殺之公子捕鷂殺之故/名流天下魏氏春秋劉政投邴原日窮鳥入懷)仰䝉¶
經濟伏荷深慈謹啓¶
　　又謝趙王賚息絲布啓¶
某啓某息荀(一作/茍)娘昨䝉恩引曲賜絲布等五段南冠¶
<pb:KR4b0017_WYG_006-38b>¶
獲宥既預禮延(見哀江/南賦)稚子勝衣還䝉拜謁(見傷/心賦)關尹¶
津梁之織鄴地雙絲(鄴中記鄴有大/登髙小登髙錦)扶風采文之機(用/竇)¶
(滔妻蘇/氏事)仙園獨繭(神仙傳園客甞種五色草忽五色蛾集/其上客收而薦之以布生華蠶焉至)¶
(蠶時有一女自来助客養蠶得繭大如甕一繭/繅六七日絲乃盡繅訖此女與園客俱仙去)青衿宜¶
襲書生無廢學之詩(詩序子矜/刺廢學也)春服既成童子得雩沂¶
之舞(論語莫春者春服既成冠者五六/人童子六七人浴乎沂風乎舞雩)况復棲烏挾子¶
同知桂樹之恩(見烏/夜啼)澤雉將雛共喜行春之令(後漢魯/恭傳恭)¶
(為中年令螟不入界河南尹袁安使掾肥親覘之恭與/親坐桑下有雉過止其旁旁有童兒親曰何不捕之童)¶
<pb:KR4b0017_WYG_006-39a>¶
(言雉方將雛/親歎其三異)根株一潤枝葉俱榮(西京雜記董仲舒曰/太平之時雨不破塊)¶
(津莖潤/葉而巳)謹啓¶
　　謝趙王賚犀帶等啓¶
某啓奉教垂賚犀裝帯錢十貫魏君寶帶特賜劉楨(典/畧)¶
(魏文帝常賜/劉楨廓落帶)趙王國租偏資裴楷(世說裴楷歲請梁趙/二國租錢數百萬以)¶
(恤中表/之貧者)貫藏文馬如燒安息之銀(漢西域傳罽賓國以/金銀為錢文為騎馬)¶
(幕為人面安息國以銀為/錢錢如王面幕為夫人面)帯插通犀似獵雲南之獸(漢/西)¶
(域傳贊明珠文甲通犀翠羽之珍盈於後宫抱朴子通/天犀有百理如綿者雞輒驚郤故南人名為駭雞犀得)¶
<pb:KR4b0017_WYG_006-39b>¶
(其角刻為魚入水中水當為開以毒藥為湯攪之皆生/白沫無復毒勢華陽國志雲南郡蜀建興三年置本雲)¶
(川地有熊倉山上有神/鹿一身兩頭食毒草)北郭騷之長貧是所甘愜南宫¶
敬之載寶殊非念望(見和裴/儀同)花開四照惟見其榮(見馬/射賦)¶
鼇帶三山深知其重(莊子大壑中有五山/天帝使巨鼇戴五山)昔沈羲將盡¶
逢司命而還生(見至老/子廟)士燮行埋值仙人而更活(葛洪/神仙)¶
(傳士燮死已三日仙人董/奉以一丸藥與服遂復常)今日慈矜斯之謂矣馬前驅¶
而導路或以識恩(吳錄孫堅討董卓被創墮馬卧草中/軍旅分散馬還營嗚呼軍人隨馬向)¶
(草中乃得/堅扶還宫)雞未曉而開關容能報主(見哀江/南賦)謹啓¶
<pb:KR4b0017_WYG_006-40a>¶
　　謝滕王賚巾啓¶
某啓奉教垂賜鹿子巾一枚(尚瑗曰爾雅註韋/昭曰鹿子曰麛)解角新¶
胎(尚瑗曰月令仲夏之月鹿/角解說文鹿解角獸也)戴藤初孕(未/詳)落星交映連¶
珠疏㸃(漢武内傳上元夫人戴九星靈芝夜光之冠崔/鴻前燕錄慕容雋製平上冠悉賜廷尉以下中)¶
(秘監令别施珠瑱有尚瑗曰劉敬叔異苑鄱陽樂安彭/曾射一鹿兩角間  道家七星符又埤雅云舊說鹿者)¶
(仙獸至六十年必懷瓊於角下角有斑痕紫色如㸃按/落星連珠似俱指鹿斑而言今姑引冠事並載於此)¶
盤龍之刀既剪(見聽/擣衣)長命之縷仍縫(風俗通五月五日/以五色絲繫臂令)¶
(人不病曰/長命縷)翠羽懸推(韋昭吳書陸遜破曹休於/石亭還上脫翠帽以遺遜)芙蓉高¶
<pb:KR4b0017_WYG_006-40b>¶
讓(神仙服食經漢武帝閒居未央殿有人乗白/雲車駕白鹿冠芙蓉冠曰吾山中衛叔卿也)遊斯隱¶
士足笑鼓(當作/穀)皮(南史齊劉訏傳訏嘗著穀皮巾被衲衣/每遊山澤輒留連忘返卒謚𤣥貞處)¶
(士/)入彼春林方誇笋籜(見入道/士舘)其蓬鬢鬆颯衰容耆朽¶
三秋不沐實荷今恩十年一冠彌欣此賚(陶潛詩東方/有一士被服)¶
(常不完三旬九遇/食十年著一冠)謹啓¶
　　謝趙王賚白羅袍袴啓¶
某啓垂賚白羅袍袴一具程據上表空諭雉頭(晋書太/醫司馬)¶
(程據上雉/頭裘一領)王恭入雪虛稱鶴氅(見上/趙王)未有懸機巧緤(未/詳)¶
<pb:KR4b0017_WYG_006-41a>¶
變躡奇文(見謝趙/王啟)鳳不去而恒飛(泰山黄庭經黄庭為/不死之道受者齋九)¶
(日金蘭鳳文/之羅四十疋)花雖寒而不落披千金之暫暖(戰國策千/金之裘非)¶
(一狐/之腋)棄百結之長寒(見謝周/明帝啟)永無黃葛之嗟方見青綾¶
之重(漢官典職儀曰尚書/郎直供青綾白綾被)對天山之積雪(見對/燭賦)尚得開¶
衿(陸機詩曷/云開此衿)冒廣厦之長風猶當揮汗(王吉傳廣厦細/㫋之上蘇秦傳)¶
(臨淄之塗車轂擊人肩摩連/衽成帷舉袂成幕揮汗成雨)白龜報主終自無期(續搜/神記)¶
(晉豫州刺史毛寶軍人得一白龜放江中後遭亂赴江/者莫不沉溺軍人披甲投水中如墮石上乃先白龜)¶
黄雀謝恩竟知何日(見報寄/隱士)¶
<pb:KR4b0017_WYG_006-41b>¶
　　謝趙王賚米啓¶
某啓奉教垂賚米十石丹烏銜穟既集西周(尚書中候/有火自天)¶
(止於王屋流為赤/烏五至以穀俱來)黃雀隨車還蜚東市(桂陽先賢贊成/子郴山人能逹)¶
(鳥音為郡主簿與衆俱坐聞雀鳴而笑曰/東市輦粟覆雀相呼往食之衆遣視信然)漬而為種不¶
無霜雪之精(汜勝之書取雪汁漬原蠶屎五六日待釋/手按之和穀種之能禦旱故謂雪為穀之)¶
(精/也)取以論兵即有山川之勢(後漢馬援傳援於帝前/聚米為山谷指畫形勢)某¶
陋巷簞瓢(論語賢哉囘也一簞/食一瓢飲在陋巷)櫛風沐雨(淮南子禹沐/淫雨櫛疾風)¶
剝魚皮於秋塞(未詳按博物志東海中有牛魚其形如/牛剝其皮懸之潮水至則毛起潮去則)¶
<pb:KR4b0017_WYG_006-42a>¶
(伏/)掘蟄燕於寒山(見哀江/南賦)仰費國租(見謝賚犀/帶等啟)更開塵¶
甑(見謝周/明帝啟)非丹竈而淚珠(初學記流珠水銀之别名黄/帝陟王屋而受丹經到鼎湖)¶
(而飛/流珠)異荆臺而吹玉(戰國策蘇秦對楚王曰楚/國食貴於玉薪貴於桂)東方朔¶
之奉米既息長飢(見和張/侍中)西門豹之墾田方慙此賚(見/西)¶
(門豹/廟)¶
　　謝趙王賚乾魚啓¶
某啓䝉賚乾魚十番醴水朝浮光疑朱鼈文鰩夜觸翼¶
似青鸞(吕氏春秋醴水之魚名曰朱鼈六足有珠百碧/&KR0034;水之魚名曰鰩其狀若鯉而有翼常從西海)¶
<pb:KR4b0017_WYG_006-42b>¶
(夜飛遊於東海文選左思三都賦/文鰩夜飛而觸綸詳進赤雀表)况復洞庭鮮鮒(吕氏/春秋)¶
(魚之美者/洞庭之鮒)温河美鯽(神異經東南海中有温河/鯽魚食之宜暑而避風寒)波瀾成¶
雨鱗甲防寒(未/詳)某本吳人常想江湖之味(莊子魚相忘/於江湖詳和)¶
(張侍/中)及其飢也惟資藜藿之餘(家語仲由曰由事二親/時常食藜藿之食而為)¶
(親負米百里之外親没之後南遊於楚列鼎而食願欲/藜藿為親負米不可得也枯魚銜索幾何不蠧二親之)¶
(壽忽如/過隙)慈賚握恩膏腴流竈不勞獅子之亭(未/詳)即勝雷¶
池之長(孝子傳孟宗為雷池監/鮓一器以遺母母不納)翻驚河伯獨不受人(符/子)¶
(務光自投盧川盧川/之伯以赤鯉送之)足笑任公終年垂釣(莊子周任公/子為大釣投)¶
<pb:KR4b0017_WYG_006-43a>¶
(竿於東海期年不得魚已而得一大魚/浙河以東蒼梧以西無不厭若魚者)¶
　　謝趙王賚雉啓¶
夏翟秋飛江翬春潤(詩如翬斯飛注翬雉也晋/張華博物志翟雉長尾)中牟縣¶
之客遂得坐觀(見謝絲/布啟)賈大夫之妻巳應含笑(左傳賈/大夫惡)¶
(娶妻而美御以如皋射/雉獲之其妻始笑而言)仰費中㕑(魏曹植詩豐/膳出中厨)來供下¶
客山川道遠(穆天子傳道里/悠逺山川間之)口腹知恩¶
　　謝趙王賚馬并繖啓¶
某啓奉教垂賚紫騮馬并銀釘乗具紫紬繖一張上天¶
<pb:KR4b0017_WYG_006-43b>¶
降雨特垂深澤(宋玉九辯皇天淫溢而秋霖兮后土何/時兮得乾塊獨守此無澤兮仰青雲而)¶
(咏/嘆)若水流光偏䝉私照(見馬/射賦)迴兹翠蓋事重劉基之恩¶
(後漢輿服志注羽葢華蚤薛綜曰樹翠羽為葢如雲龍/矣金作華形莖皆低曲吳志權宴飲樓船值雷雨以葢)¶
(自覆又/命覆基)降此青驪榮深李忠之賜(後漢李忠傳忠字仲/都帝令諸將問所得)¶
(財物惟忠獨無所掠即以所/乗大驪馬及繡被衣物賜之)北部丹帷便須高巻(見上/趙王)¶
西河竹馬即巳郊迎(後漢郭伋傳汲為并州牧行部到/西河美稷有童兒數百各騎竹馬)¶
(道次/迎拜)在命之輕鴻毛浮於弱水(見羽/調曲)知恩之重鼇背負¶
於靈山(見謝犀/帶啓)况復驚鴻别水但見裵徊(曹植洛神賦/翩若驚鴻)¶
<pb:KR4b0017_WYG_006-44a>¶
黄鶴去關惟知反顧(見别周/尚書)棲戀之心事同於此¶
　　謝滕王賚馬啟¶
某啓奉教垂賚烏騮馬一匹柳谷未開(魏志梁州柳谷/有石無故自崩)¶
(有文如牛馬之狀司/馬氏得天下之應)翻逢紫燕(見馬/射賦)臨源猶遠(見擬/咏懷)忽¶
見桃花(見燕/歌)流電争光浮雲連影(見馬/射賦)張敞畫眉之暇¶
直走章臺(見蕩/子賦)王濟飲酒之歡長驅金埒(見馬/射賦)謹啓¶
　　謝滕王賚猪啓¶
某啓奉教垂賚肥豕一腔白腹(當作/頭)見珍度遼東之水¶
<pb:KR4b0017_WYG_006-44b>¶
(後漢朱浮書遼東有豕/生子白頭異而獻之)赤欄為重對襄陽之城(襄陽耆/舊傳劉)¶
(季和於木蘭橋養猪太守皮府/君曰當作猪蘭橋耳因易名)忽降全恩謹充炮烙孫¶
𢎞牧於淄水惟以求錢(漢書公孫𢎞淄川薛人/也家貧牧豕於海上)卜式(疑/作)¶
(梁/鴻)養於上林豈知其味(東觀漢記梁鴻牧豕長安上林/苑中失火延人家問所燒財物)¶
(悉推豕償之按漢書卜式傳上曰吾有羊在上/林中欲令子牧之式布衣草屩而牧羊恐非)謹啓¶
　書¶
　　為梁上黃侯世子與婦書(顔氏家訓蘭陵蕭慤梁/室上黃侯之子工於篇)¶
　　　(什嘗有秋思詩云芙蓉露下落楊柳月中疎時/人未之賞也吾愛其蕭散宛然在目潁川荀仲)¶
<pb:KR4b0017_WYG_006-45a>¶
　　　(舉瑯琊諸葛漢亦以為爾/而盧思道之徒雅所不愜)¶
昔仙人導引尚刻三秋(史記留侯世家留侯性多病即/導引不食穀集仙錄女几者陳)¶
(市上酒美有仙人過其家飲酒即以素書五巻貰酒几/開視之乃仙方養性長生之術也几私冩其要訣依而)¶
(修之三年顔色更少/後仙人復來與偕去)神女將梳猶期九日(未/詳)未有龍飛¶
劒匣(見從/駕)鶴别琴臺(見擬/咏懷)莫不銜怨而心悲聞猿而下¶
淚(見和/趙王)人非新市何處尋家别異邯鄲那應知路(見宫/調曲)¶
想鏡中看影莫不含啼(見鏡/賦)欄外將花居然俱笑(見擬/咏懷)¶
分杯帳裏(禮記婚義/合卺而酳)却扇牀前(世說温嶠娶姑女既婚/交禮女以手披紗扇撫)¶
<pb:KR4b0017_WYG_006-45b>¶
(掌大笑曰我嫌是老奴果如所疑何遜新婚詩曰霧/夕蓮出水霞朝日照梁何如花燭夜輕扇掩紅妝)故¶
是不思何時能憶當學海神逐潮風而來往(見和李/司錄)勿¶
如織女待填河而相見(見和示/内人)¶
　移¶
　　移齊河陽執事文(北史齊後主緯天統二年於周/為天和元年天統四年九月周)¶
　　　(來通和太上皇帝詔侍中觓斯文畧報聘於周/五年二月詔侍中叱列長又使於周周書武帝)¶
　　　(紀天和元年八月齊人來聘請和親詔軍司馬/陸逞報聘十一月遣開府崔彦穆使於齊四年)¶
　　　(四月齊人來聘齊煬王憲傳天和四年齊將獨/孤永業來冦盗殺孔城防主能奔逹以城應之)¶
<pb:KR4b0017_WYG_006-46a>¶
　　　(詔憲與柱國李穆將兵出宜陽築崇德等五城/絶其糧道齊將斛律明月率衆四萬築壘洛南)¶
　　　(五年憲涉洛邀之明月遁走憲追之及於安業/屢戰而還左傳使下臣犒執事杜預曰言執事)¶
　　　(不敢斥/尊也)¶
周天和四年四月二十七日使持節車騎大將軍儀同¶
三司大都督陜西總管府(周武帝紀天和三年三月/以蔡國公廣為陜州總管)移¶
齊河陽執事自疆場卧鼓邊鄙收烽(見哀江/南賦)義讓之行¶
未能期月孔誠誨盗(繫辭子曰/慢藏誨盗)即值包藏(左傳子羽曰/而無乃包藏)¶
(禍心以/圖之)是以板載之師(詩縮板以載史記田單傳單知/士卒之可用乃身操版築與士)¶
<pb:KR4b0017_WYG_006-46b>¶
(卒分/功)須時而動自安封域(孟子域民不/以封疆之界)非求拒防(史記/蘇代)¶
(說燕王曰燕/有長城巨防)雖復風塵暫接(見哀江/南賦)旗鼔無侵(見為閻/將軍表)¶
五將即迴(趙廣漢傳漢發/五將軍擊匈奴)雙崤巳靜(漢書注崤山今陜/縣東二崤是也)¶
始奉朝㫖獲被移書令受叛城使迴軍實(左傳先軫怒/曰墮軍實而)¶
(長冦/讐)想彼邊司巳奉處分既有此還輒須領納未知何¶
日可遣戍兵指附行人遲能速報盟且不渝(左傳公及/鄭伯盟於)¶
(越結祊成也盟/曰渝盟無享國)鄰境相善顧瞻原野幸甚實多故移¶
　　又移齊河陽執事文(見前/移)¶
<pb:KR4b0017_WYG_006-47a>¶
周天和四年十一月十日陜州總管長史梁昕移齊河¶
陽執事自拭玉繼書(見哀江/南賦)通關去傳(漢文帝紀十二/年除關無用傳)¶
實謂上方銷劒(家語鑄劒㦸/以為農器)山陽息馬(尚書武成歸馬/於華山之陽)¶
過兹禦客或慢重扃(繫辭重門擊/柝以待暴客)屬司疆隂行善盜(周/禮)¶
(夏官司馬/有掌疆)君一臣二(左傳子犯曰子玉無禮哉/君取一臣取二不可失也)上穆下¶
乖國家以邊鄙心揺須固備守大司馬齊國公(見齊王/憲碑)¶
天子介弟(左傳伯州犂上其手曰夫子/為王子圍寡君之貴介弟也)中軍元帥(左傳/作三)¶
(軍謀/元帥)駕馭孫吳驅馳貔虎舉因農隙義異城郎(左傳隱/公九年)¶
<pb:KR4b0017_WYG_006-47b>¶
(夏城郎書不時也襄公十三年冬城防書事/時也於是將早城臧武仲請俟畢農事禮也)師廵我境¶
曾非反鄆(左傳定公十年齊人/來歸鄆讙龜陰之田)縮載之重(見前/移)前旌巳¶
迴彼國兵馬不防殿後餘塵遂至相接(左傳孟之側後/入以為殿詳馬)¶
(射/賦)建旌壘上未及五申(孫武子傳約束既布乃/設鈇越復三令五申之)安鄴城¶
旁先驚七伏(左傳邲之戰士季使鞏朔韓穿/帥七覆於敖前故上軍不敗)當時鋒刃¶
或膏原野(見哀江/南賦)所獲彼將夏州刺史梁老首領今以¶
相還尸鄉不遠(漢地理志河南部偃師/縣注尸鄉殷湯所都)無令乆客(見哀/江南)¶
(賦/)馬驢甲兵具條相勒封人宜依領納宿無鬬志不獲¶
<pb:KR4b0017_WYG_006-48a>¶
交綏(左傳乃皆出戰交綏秦行人夜戒晉師曰兩君之/士皆未憗也明日請相見也秦師夜遁注左右退)¶
(軍為綏秦晉志未能堅戰短/兵未致争而兩退故曰交綏)致此埃塵(見哀江/南賦)誰階其¶
咎故移¶
　　移虜留使文(炯曰周武帝有行三年之䘮文曰國/祥甫邇未申欵接必屬建德四五年)¶
　　　(間事但其時外國入貢/無考或亦史之闕文也)¶
年月朔日某官告配某州郡前本欲發遣彼使但某入¶
境以來國祥甫邇自秋迄冬未申欵接(周武帝紀建德/三年三月辛酉)¶
(皇大后叱奴氏崩帝為申三年之制/五年三月文宣皇后服再朞戊申祥)且狼星表邦(史記/天官)¶
<pb:KR4b0017_WYG_006-48b>¶
(書參為白虎下有三星兌曰罰為斬艾/事其東有大星曰狼狼角變色多賊盗)嚴霜巳戒(古詩/寒冬)¶
(十二月晨/走踐嚴霜)浮河亂濟(語見/禹貢)長路苦寒(古詩悠悠涉長道/陸機樂府劇哉行)¶
(役人慊慊/恒苦寒)時當獻歲惟新(見答趙/王啓)三元告慶(玉燭寶典/正月一日)¶
(為元日亦云上日亦云正朝亦云三元亦云三朔注/三元為歲日月之元王肅家訓臘當大慶福慶維新)珪¶
贄盈庭華裔參軫(顔延之曲水詩序華裔殷至劉軫/峻廣絶交論高門旦開流水接)式觀¶
盛禮洽此嘉讙陽和既動澤漸萬邦(古樂府曰陽春布/德澤萬物生光輝)¶
便當遣使相隨用敦鄰睦故移¶
　教¶
<pb:KR4b0017_WYG_006-49a>¶
　　答移市教¶
昔張楷碩儒尚移𢎞農之市(見和何/儀同)宜官妙篆猶致酒¶
壚之客(晋衛恒傳漢靈帝好書時多能者而師宜官為/最大則一字徑文小則方寸千言或時不持錢)¶
(詣酒家飲因書其壁顧觀/者以酬酒計錢足而滅之)况復德總郇周(詩四國有王/郇伯勞之周)¶
(謂周/公)聲高梁楚(漢書鄭當時以任俠/自喜聲聞梁楚之間)希風慕義之士(後/漢)¶
(黨錮傳論海内希風之流共相標榜漢鄒/陽獄中上梁王書行合於志慕義無窮)舉袂成帷卧¶
轍反車之流摩肩相接(反車註闕後漢侯覇傳覇為臨/淮太守被徴百姓攀轅卧轍不)¶
(許去詳謝/趙王啟)遂使王充閱市之處遠出荒郊(後漢王充傳/充遊洛陽市)¶
<pb:KR4b0017_WYG_006-49b>¶
(肆閱所賣書/一見轍誦憶)石苞販鐵之所翻臨崖岸(晋石苞傳苞渤/海南皮人也縣)¶
(召為吏被使到鄴事久不决乃販鐵於鄴市中市長趙/元儒歎苞當至公輔武帝踐阼進封樂陵郡公詔以為)¶
(司/徒)聖德謙虛未忘諠湫(左傳景公謂晏子曰子/之宅近市湫隘囂塵)欲令吹¶
簫舞鶴(史記伍子胥吹簫乞食/於吳市中詳傷心賦)還反舊鄽賣卜屠(疑作/乗)¶
羊請辭新闠(晋書衛玠少時乗羊車於洛陽市見者皆/以為玉人瑯琊王澄有高行每聞玠言輙)¶
(歎息絶倒風俗通市門謂之闠/市中空地謂之㕓詳和張侍中)而交貿之黨好留(繫辭/交易)¶
(而退尚書益稷/懋遷有無化居)豳岐之衆難遣(吳越春秋古公去邠處/岐周居三月成城郭一)¶
(年成邑二年成都而民五倍/其初孟子從之者如歸市)¶
<pb:KR4b0017_WYG_006-50a>¶
　¶
　¶
　¶
　¶
　¶
　¶
　¶
　¶
<pb:KR4b0017_WYG_006-50b>¶
　¶
　¶
　¶
　¶
　¶
　¶
　¶
　庾開府集箋註巻六¶
