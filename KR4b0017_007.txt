# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.282101
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷七
<pb:KR4b0017_WYG_007-1a>¶
欽定四庫全書¶
　庾開府集箋註巻七¶
　　　　　　　　　　　　　周　庾信　撰¶
　　　　　　　　　　　　　吳江吳兆宜註¶
　連珠¶
　　擬連珠四十四首(梁沈約上注制㫖連珠表曰連/珠之作始自子雲連珠者葢謂)¶
　　　(辭句連續互相發明若珠之結排也明茅坤曰/先列其目而後著其解謂之連珠連珠兆於韓)¶
　　　(非瓊山謂其體始/於揚子雲非也)¶
<pb:KR4b0017_WYG_007-1b>¶
蓋聞經天緯地之才(謚法解經緯/天地曰文)拔山超海之力(見擬/咏懷)¶
戰陣勇於風飈(見秋/夜)謀謨出乎胸臆(陸機赴洛詩/纒綿胸與臆)斬長¶
鯨之鱗(廣州記鯨鯢長百丈大/亦稱之雌曰鯢雄曰鯨)截飛虎之翼(汲冢周書/寤敬解無)¶
(虎傅翼將飛入/宫擇人而食)是以一怒而諸侯懼安居而天下息(語/見)¶
(孟/子)¶
葢聞蕭曹贊務雄畧所資(蕭曹傳贊二人/同心遂安海内)魯衛前驅威¶
風所假(春秋考異郵云黄池之/㑹滕薛夾轂魯衛參乗)是以黄池之㑹可以争¶
長諸侯(見使/北)鴻溝之盟可以中分天下(見擬/咏懷)¶
<pb:KR4b0017_WYG_007-2a>¶
葢聞解封豕之結塞長蛇之源(左傳申包胥曰吳為/封豕長蛇洊食上國)必¶
須製裳千里(詩製彼裳衣/勿士行枚)喢血轅門(漢文帝紀皆曰新/喋血京師詳進白)¶
(兔/表)是以開百里之圍用陳平之一策(史記高帝至平城/為匈奴所圍七日)¶
(高帝用陳平奇計使單于閼氏圍以得開其計秘世莫/得聞注桓譚新論彼必言漢有好麗美女為道其容貌)¶
(天下無有今困急巳馳使歸迎取欲進與單于單于見/此人美大好愛之則閼氏日以逺疏不如及其未到令)¶
(漢得脫去去亦/不持女來矣)盟千乗之國須季路之一言(左傳小邾/射以邑奔)¶
(魯曰使季路要/我君無盟矣)¶
蓋聞得賢斯在不藉揮鋒股肱良哉無論應變是以屈¶
<pb:KR4b0017_WYG_007-2b>¶
完㕘乗諸侯解方城之圍(左傳齊侯陳諸侯之師與屈/完乗而觀之屈完曰楚國方)¶
(城以為城漢水以為/池雖衆無所用之)干木為臣天下無西河之戰(吕氏/春秋)¶
(段干木從學子夏於西河之上魏文侯時往館之秦欲/攻魏司馬唐諫曰干木賢者而魏禮之毋乃不可加兵)¶
(乎秦君/乃止)¶
蓋聞邯鄲巳危徒思馬服(趙世家趙奢大破秦軍閼與/下賜號馬服君又秦之間言)¶
(曰秦之所惡獨畏馬服君趙奢之子趙/括為將耳秦軍射殺趙括軍遂降秦)薊城去矣空用¶
荆卿(燕世家太子丹使荆軻刺/秦王王覺殺軻遂滅燕)是以竹杖扶危不能正¶
武擔之石(蜀記武都山精化為女子蜀王納為妃卒王/遣五丁於武都山擔土為冡故名武擔詳卭)¶
<pb:KR4b0017_WYG_007-3a>¶
(竹杖/賦)蘆灰縮水不能救宣房之河(三皇本紀女媧氏聚/蘆灰以止滔水漢書)¶
(河决/宣房)¶
葢聞蟻穴衝泉未知遠慮(焦貢易林蟻封/穴戸大雨相集)𤣥禽巢幕何¶
能支乆(左傳吳公子札自衛如晉將宿於戚/曰夫子之在此也猶燕之巢於幕上)是以大厦¶
既焚不可灑之以淚(未/詳)長河一决不可障之以手(晋傅/𤣥集)¶
(飛塵飛云河决潰/金隄一手不能障)¶
蓋聞膏脣喋喋(漢書張釋之曰嗇夫利口㨗給陛下若/與之官即使天下之人惟事口舌喋喋)¶
(而巳後漢宦者/傳膏脣拭舌)市井營營(鮑昭行藥至城東/橋詩營營市井人)或以如簧¶
<pb:KR4b0017_WYG_007-3b>¶
自進(詩巧言/如簧)或以狙詐相傾(漢諸侯王表秦據執/勝之地騁狙詐之兵)是以¶
子貢使乎五都交亂(家語子貢一出存魯亂齊破吳强/晉而覇越子貢一使使勢相破十)¶
(年之中五/國各有變)張儀見用六國縱横(張儀傳儀魏人也入秦/惠王以為客卿與謀伐)¶
(諸/侯)¶
蓋聞謀猷是習權變須長時增齊竈(見擬/咏懷)或卧燕墻(未/詳)¶
是以井陘之兵如鴻毛之遇火(漢書韓信鼓行出井陘/斬成安君虜趙王歇詳)¶
(賀平/鄴表)長平之卒若秋草之中霜(白起傳長平之戰虜趙/卒四十萬人詳代人表)¶
蓋聞彼黍離離大夫有䘮亂之感麥秀漸漸君子有去¶
<pb:KR4b0017_WYG_007-4a>¶
國之悲(見和張/侍中)是以建章低昂不得猶瞻㶚岸(漢武故/事建章)¶
(未央長樂三宫皆輦道相屬懸/棟飛閣不由徑路詳擬咏懷)德陽淪没非復能臨偃¶
師(後漢桓帝紀八年德陽殿門/閣黃門北寺火詳宫調曲)¶
蓋聞市朝遷貿(見竹/杖賦)山川悠逺(穆天子傳王母謡曰/白雲在天山川間之)是¶
以狐兔所處由來建始之宫荆棘參天昔日長洲之苑¶
(見一巻/二巻)¶
蓋聞天方薦瘥䘮亂𢎞多(語見/詩)空思說劍(禮記樂記虎/賁之士說劍)¶
徒聞枕戈(晋劉琨傳吾/枕戈待旦)是以劉琨之英畧莫知自免(晋/劉)¶
<pb:KR4b0017_WYG_007-4b>¶
(琨傳琨志在復讐拜大將軍都督/屢討劉聰石勒後為段匹嘽所害)祖逖之慷慨裁能渡¶
河(晋書祖逖渡江/中流擊楫而誓)¶
蓋聞穀林長逺(帝王世紀堯葬於濟隂/之成陽西北是為榖林)蒼梧不從(見擬/咏懷)¶
惟桐惟葛(帝王世紀禹葬桐/棺三寸葛以繃之)無樹無封(見傷/心賦)是以隨珠¶
日月無益驪山之火(三輔故事秦始皇葬驪山以明月/珠為日月三輔黄圖始皇塟驪山)¶
(牧兒墮羊冢中然/火求羊燒其棺藏)雀臺絃管空望西陵之松(見哀江/南賦)¶
蓋聞雷驚獸駭電激風驅(班固西都賦雷奔電激北/堂書鈔唐子云戰如風行)陵¶
歷關塞(戰國策趙良說商君曰/今君之為政陵鑠公族)枕跨江湖是以城形月¶
<pb:KR4b0017_WYG_007-5a>¶
偃(魏志馬超攻冀城楊阜使/弟岳於城上作偃月營)陳氣雲鋪(見從/駕)非綠林之¶
散卒即驪山之叛徒(見哀江/南賦)¶
蓋聞死别長城(魏陳琳集飲馬長城窟行長城何連連/連連三千里邊城多健少内舍多寡婦)¶
(作書與内舍便嫁莫留住善/事新姑嫜時時念我故夫子)生離函谷(見宗/廟歌)遼東寡婦¶
之悲(未/詳)代郡孀妻之哭(史記趙世家襄子姊前為代王/夫人簡子既葬未除服北登夏)¶
(屋請代王使厨人操銅枓以食代王及從者行斟因令/宰人各以枓擊殺代王及從官遂興兵平代地其姊聞)¶
(之泣而呼天摩笄自殺代人憐/之所死地名之為摩笄之山)是以流慟所感還崩杞¶
梁之城灑淚所沾終變湘陵之竹(見哀江/南賦)¶
<pb:KR4b0017_WYG_007-5b>¶
蓋聞三世用兵既非貽厥(詩貽厥孫謀/詳哀江南賦)陰謀累葉必以¶
凶終(晋陸機傳機以三/世為將道家所忌)是以李都尉之風霜上蘭山而¶
箭盡(漢李陵傳陵拜騎都尉自請曰願得自當一隊到/蘭干山南陵未至鞮汗山一日五十萬矢皆盡遂)¶
(降/)陸平原之意氣登河橋而路窮(晋陸機傳成都王頴/表理機起為平原内)¶
(史詳哀/江南賦)¶
蓋聞營魂不返(屈原九章願徑逝而/未得魂識路之營營)烽火宵飛(見哀江/南賦)¶
時遭獵夜之兵(説苑景公畋於梧邱夜夢有五丈夫北/面倚廬稱無罪焉晏子曰先君靈公畋)¶
(五丈夫罟而駭獸故斷其首/而葬之公曰嘻令吏葬之)或斃空亭之鬼(見擬/咏懷)是以¶
<pb:KR4b0017_WYG_007-6a>¶
射聲營之風雨時有寃魂(後漢曹褒傳褒遷射聲校尉/在射聲營舍有停棺不葬者)¶
(故吏對曰此等多是建武以來絶無後/者褒乃愴然為買空地悉塟其無主者)廣漢(一作/漠非)郡之¶
陰寒偏多夜哭(後漢書陳寵為廣漢太守雒陽城南毎/陰常聞哭聲寵勅縣葬埋遺骸哭聲即)¶
(絶/)¶
蓋聞江黄戎馬之郊鄢郢風飈之格(左傳注江國在汝/南安陽縣黄嬴姓)¶
(國在汝南弋陽縣鄢今潁州鄢陵縣說文郢故楚都/在南郡江陵北十里老子天下無道戎馬生於郊)乍¶
有去而不歸或無期而逺客是以章華之下必有思子¶
之宫雲夢之旁應多望夫之石(見一巻/二巻)¶
<pb:KR4b0017_WYG_007-6b>¶
蓋聞無怨生離恩情中絶(文選班媫妤怨/詩恩情中道絶)空思出水之¶
蓮(見為與/婦書)無復迴風之雪(見謝滕/王啓)是以樓中對酒而綠¶
珠前去(晋石崇傳孫秀使使者索綠珠不得乃勸倫誅/崇崇正宴於樓上介士到門崇謂綠珠曰我今)¶
(為爾得罪綠珠因/自投於樓下而死)帳裏悲歌而虞姬永别(見擬/咏懷)¶
蓋聞樹彼司牧(見羽/調曲)既懸百姓之命(漢賈誼傳天下/之命懸於太子)及¶
乎厭世(通鑑華封人曰迨乎厭世去而上/仙乗彼白雲至於帝鄉何辱之有)復傾天下之¶
心是以一馬之奔無一毛而不動(劉勰新論王莾之重/&KR0008;譬駑馬有驥之一)¶
(毛而不可/謂之驥也)一舟之覆無一物而不沉(夏漢子一舟之覆/無一毫不濕一馬)¶
<pb:KR4b0017_WYG_007-7a>¶
(之走無一/毛不堪)¶
蓋聞嚴霜之零無有不肅(晋傅𤣥鷹兔賦秋/霜一至蘭艾俱落)長林之斃¶
無所不標(左傳子貢曰長木/之斃無不標也)是以楚塹既填遊魚無託¶
(風俗通城門失火禍及池魚按百家書宋城門/失火自汲池中水以沃之魚悉露見但抱就之)吳宫巳¶
火歸燕何巢(見鏡/賦)¶
蓋聞名高八俊傷於閹豎之黨(後漢黨錮傳李膺荀昱/杜密王暢劉祐魏朗趙)¶
(豐宋&KR3179;為八俊大長秋曹節諷有司/奏捕前黨李膺等百餘人皆死獄中)智周三傑斃於婦¶
女之計(漢書帝曰蕭何張良韓信三者皆人傑韓信傳/呂后使武士縛信斬之長樂鐘室信方斬曰反)¶
<pb:KR4b0017_WYG_007-7b>¶
(為女子/所詐)是以洪澤之蛟遂挫長飢之虎(未/詳)平臯之蟻能¶
摧失水之龍(賈誼惜誓神龍失水而/陸居兮為螻蟻之所裁)¶
蓋聞吳艘蜀艇不能無水而浮(淮南子烏號之弓谿子/之弩不能無弦而射越)¶
(舲蜀艇不能/無水而浮)以紅間紫(疑有誤按張衡南都賦黄間機/張善弩之名北堂書鈔陸機七)¶
(道操紫間之神機/審必中而後射)不能無弦而射是以樊籠之鶴寧有¶
六翮之期(世說僧支道林好鶴時有遺其雙鶴者翅長/欲飛林意惜之乃&KR0008;其翮鶴軒翥不能復起)¶
(詳代/人表)骯髒之馬無復千金之價(後漢趙壹傳骯髒/依門邊詳象戲賦)¶
蓋聞性靈屈折(見象/戲賦)鬱抑不揚(漢司馬遷傳抑/鬱而無誰語)乍感無¶
<pb:KR4b0017_WYG_007-8a>¶
情或傷非類是以嗟怨之水特結憤泉(見哀江/南賦)感哀之¶
雲偏含愁氣(見郊/行)¶
蓋聞遷移白羽(左傳昭公十七/年許遷於白羽)流徙房陵(淮南子趙王/遷流於房陵)¶
(思故鄉作山木/之謳聞者隕涕)離家析里悽恨撫膺(列子昔人有知不/死之道者齊子欲)¶
(學其道聞其巳/死乃撫膺而恨)是以吳起之去西河澘然流涕(吕氏春/秋王錯)¶
(譖吳起於魏武侯武侯使人召之起/至岸門止車而望西河泣數行下)荆軻之别燕市悲¶
不自勝(見使/北)¶
葢聞亷將軍之客館(亷頗傳頗失勢之時故客盡/去及復用為將客又復至)翟廷¶
<pb:KR4b0017_WYG_007-8b>¶
尉之高門(漢鄭當時傳翟公為廷尉賓客闐門及廢門/外可設雀羅翟公復為廷尉賓客欲往翟公)¶
(乃大署其門曰一死一生乃知交情一/貧一富乃知交態一貴一賤交態乃見)盈虛倐忽貴賤¶
何論是以平生故人灌夫不去(漢田蚡傳竇嬰無勢諸/公稍自引而怠驁惟灌)¶
(夫獨/否)門下賓客任安獨存(漢霍去病傳衛青日衰而去/病益貴青故人門下多去事)¶
(去病輒得官爵惟/獨任安不肯去)¶
蓋聞執珪事楚(見小/園賦)博士留秦(學齋佔畢崔鴻曰四皓/為秦博士見焚書坑儒)¶
(退隱於/商山)晉陽思歸之客(左傳秦后子有寵於桓如二君/於景癸卯適晋后子見趙孟趙)¶
(孟曰吾子其曷歸對曰鍼懼選/於寡君是以在此將待嗣君)臨淄羈旅之臣(見擬/咏懷)是¶
<pb:KR4b0017_WYG_007-9a>¶
以親友㑹同不妨懷撫悽愴山河離異不妨風月關人¶
蓋聞五十之年壯情久歇(漢書朱買臣曰吾五/十當富貴詳擬咏懷)憂能傷¶
人故其哀矣(見宗/廟歌)是以譬之交讓實半死而言生(見應/詔)¶
如彼梧桐雖殘生而猶死(見傷/心賦)¶
蓋聞秋之為氣(見傷/心賦)惆悵是憐(宋玉九辨惆悵/兮而私自憐)耿恭之¶
悲疏勒(見燕/歌)班超之念酒泉(見竹/杖賦)是以韓非客秦避讒¶
無路(見擬/咏懷)信陵在趙思歸有年(信陵君傳魏公子無忌/安釐王異母弟也用侯)¶
(生計奪晋鄙兵郤秦存趙使將/將其兵歸魏而獨與客留趙)¶
<pb:KR4b0017_WYG_007-9b>¶
蓋聞懸鶉百結(見上/趙王)知命不憂(見擬/咏懷)十日一炊(見謝周/明帝啓)¶
無時何恥是以素王之業乃東門之貧民(論衡孔子不/王素王之業)¶
(在於春秋家語孔子適鄭與/弟子相失獨立東郭門外)孤竹之君實西山之饑士¶
(伯夷傳伯夷叔齊孤竹君之二子揚/雄法言夷齊無仲尼則西山餓夫)¶
蓋聞胸中無學猶手中無錢(論衡手中無錢而之市决/貨貨主必不與也夫胸中)¶
(無學猶手/中無錢也)今之學也未見能賢是以扶風之高鳳無故¶
棄麥(見報寄/隱士)中年之寗越徒勞不眠(古逸詩寗戚欲干/桓公為商旅將任)¶
(車宿於郭門外桓公郊迎客夜開門辟任車爝火甚衆/越飯牛車下擊牛角而疾商歌桓公命後車載之授之)¶
<pb:KR4b0017_WYG_007-10a>¶
(以/政)¶
蓋聞十室之邑忠信在焉五步之内芬芳可錄(後漢王/符潛夫)¶
(論曰五步之間必有茂/草十室之邑必有忠信)是以日南枯蚌猶含明月之珠¶
(後漢班固答賓戲曰隨侯之珠藏於蜯蛤/又郡國志曰日南郡秦象郡武帝更名)龍門死樹尚¶
抱咸池之曲(初學記黄帝之樂/曰咸池詳傷心賦)¶
蓋聞百尺之高累於九棊之上(見和/從駕)千鈞之重懸於一¶
木之枝(說苑一圍之木持千鈞之屋五/寸之鍵而制開闔蓋所居要也)是以履虎尾而¶
非險(周易履虎尾/不咥人亨)傷龍鱗而未危(韓子龍喉下有逆鱗/徑尺嬰之則殺人)¶
<pb:KR4b0017_WYG_007-10b>¶
蓋聞居蘭處鮑在其所習(見和張/侍中)白羽素絲隨其所染¶
(梁劉勰新論墨子悲素/絲以其變為青黄也)是以金性雖質處劍即凶(主父/偃諫)¶
(伐匈奴書兵/者凶器也)水德雖平經風即險(蜀李嚴傳注習鑿齒/曰水至平而邪者取)¶
(法/)¶
蓋聞豫章七年斃於豐草(藝文類聚淮南子曰/豫章生七年可知)芳蘭九¶
畹(見枯/樹賦)淪於幽谷(見宫/調曲)是以欲求其直晋陽有自埋之¶
蒿(見燕/歌)若賞其音吳亭有巳枯之竹(張騭文士傳蔡邕/告吳人曰吾昔常)¶
(經㑹稽高遷亭見屋椽竹東間第/十六可以為笛取用之果有異聲)¶
<pb:KR4b0017_WYG_007-11a>¶
蓋聞明鏡承(一作/蒸非)食未為得所(淮南子鏡便於照/形承食不如竹簞)干將¶
補履尤可傷嗟(漢劉向說苑西閭過曰干將莫邪天下/之利器也將以補履曽不如兩錢之錐)¶
是以氣足凌雲不應止為武騎(漢司馬相如傳武帝時/奏大人賦天子大悅飄)¶
(飄有凌雲氣/詳擬咏懷)才堪王佐不應直放長沙(漢賈誼傳天子/議以誼任公卿)¶
(之位絳灌之屬盡害之以誼為長沙王傳有服飛入/誼舍止於坐隅服似鶚不祥鳥也因作賦以自廣)¶
蓋聞勢之所歸威之所假必能繫風捕影(漢郊祀志谷/永言仙人如)¶
(繫風捕影/終不可得)暴虎馮河(詩不敢暴虎/不敢馮河)是以輕則鴻毛沉水¶
(張儀傳儀曰臣聞積/羽沉舟羣輕折軸)重則磐石凌波(郡國志東海信/郎神破石為帆)¶
<pb:KR4b0017_WYG_007-11b>¶
蓋聞意氣難干非資扛鼎風神自勇無待翹關(左思吳/都賦翹)¶
(關扛鼎注列子曰孔子勁能招國門之關而/不肯以力聞招與翹同漢書項羽力扛鼎)是以曹&KR0008;¶
登壇汶陽之田遽反(公羊傳莊公升壇曹子手劍而從/之曰願請汶陽之田桓公曰諾巳)¶
(盟曹子摽/劍而去之)相如睨柱連城之璧更還(見二/巻)¶
蓋聞巻葹不死誰必有心(見傷/心賦)甘蕉自長故知無節(遊/名)¶
(山志武夷山水石之間/惟有甘蕉林高者十丈)是以螺蚌得路恐異驪淵(淮南/子明)¶
(月之珠螺蚌之病而我之利也莊子河上有家貧窮者/其子没淵得千金之珠其父曰夫珠必在驪龍頷下子)¶
(得之必遭/其睡也)雀䑕同歸應非丹穴(沙州記寒嶺去大陽川/三十里有雀䑕同穴詳)¶
<pb:KR4b0017_WYG_007-12a>¶
(宫調/曲)¶
蓋聞北邙之高魏君不能削(魏志明帝即位欲平北邙/令登臺觀見孟津辛毗諫)¶
(此/)穀洛之鬬周王不能改(見應/詔)是以愚公何德遂荷鍤¶
而移山精衛何禽欲銜石而塞海(見哀江/南賦)¶
蓋聞君子無其道則不能有其財忘其貧則不能恥其¶
食是以顔囘瓢飲賢慶封之玉杯(王逸子顔淵之簞瓢/則勝慶封之玉杯何)¶
(者德行高逺/能殊絶也)子思銀佩美虞公之垂棘(鹽鐵論子思銀/佩詳贈淮南公)¶
蓋聞水之激也實濁其源木之蠧也將拔其根(國語伐/木不自)¶
<pb:KR4b0017_WYG_007-12b>¶
(其本必有後生塞水不自其源必/有後流除禍不自其本必有後亂)是以延年之家預論¶
掃墓(漢書嚴延年母見報囚大驚曰天道神明/人不可獨殺行矣去汝東歸掃除墓地耳)羊舌之¶
族先知滅門(左傳伯石始生子容之母走謁諸姑曰長/叔姒生男姑視之及堂聞其聲而還曰是)¶
(豺狼之聲也狼子野心非/是莫䘮羊舌氏矣遂弗視)¶
蓋聞磨礪脣吻(左傳磨厲/以須王出)脂膏齒牙陵風扇毒(淮南子/螣蛇雄)¶
(鳴上風雌鳴下風而/化成形精之至也)向影吹沙(詩箋蜮短狐也能含沙/以射水中人影其人輒)¶
(病/)是以敬而遠之豺有五子(未/詳)吁可畏也鬼有一車(王/延)¶
(壽魯靈光殿賦吁可畏乎/其駭人也周易載鬼一車)¶
<pb:KR4b0017_WYG_007-13a>¶
蓋聞虛舟不忤(莊子方舟而濟於河有虛船來/觸舟雖有褊心之人不怒也)令德無¶
虞忠信為琴瑟仁義為庖厨是以從莊生則萬物自細¶
(淮南王莊子要畧江海之士山/谷之人輕天下細萬物而獨往)歸老氏則衆有皆無(史/記)¶
(太史公曰老子所貴道/虛無應用變化無方)¶
蓋聞三關頓足(干寶晋紀總論三關電掃劉禪入臣黨吳/梃曰後漢馮衍傳束帶三關注謂上)¶
(關壺口關/石陘關也)長城垂翅(晋太康記自華至此陽南北連百/里號為方城亦曰長城詳和張侍)¶
(中/)既羇既旅非才非智是以烏江艤檝知無路可歸白¶
雁抱書定無家可寄(見哀江/南賦)¶
<pb:KR4b0017_WYG_007-13b>¶
　序¶
　　趙國公集序(見上/趙王)¶
竊聞平陽擊石(見賀傳位/表步虛詞)山谷為之調(見賀新/樂表)大禹吹¶
筠風雲為之動(未詳按夏仲御别傳激南/楚吹胡笳風雲為之動)與夫含吐性¶
靈(見象/戲賦)抑揚詞氣曲變陽春(見春/賦)光迴白日(景差大招/青春受謝)¶
(白日/𣅿只)豈得同年而語哉柱國趙國公發言為論下筆成¶
章逸態横生新情振起風雨争飛魚龍各變方之珪璧¶
塗山之㑹萬重(見賀新/樂表)譬如雲霞赤城之巖千丈(見進/象經)¶
<pb:KR4b0017_WYG_007-14a>¶
(賦/表)文參厯象即入天官之書(史記有/天官書)韻涉絲桐咸歸總¶
章之觀(見馬/射賦)論其壯也則鵬起半天(見贈淮/南公)語其細也¶
則鷦巢蚊睫(見小/園賦)豈直熊熊旦上增城抱日月之光(天/官)¶
(書歲星熊熊/赤色有光)燄燄宵飛南斗觸蛟龍之氣(見從/駕)昔者屈¶
原宋玉始於哀怨之深(離騷序屈原被讒憂心煩亂不/知所愬乃作離騷九辨序宋玉)¶
(屈原弟子閔惜其師忠而/放逐故作九辨以逹其志)蘇武李陵生於别離之世(漢/蘇)¶
(武傳陵泣下數行因與武决單于召㑹/武官屬凡隨武還者九人詳擬咏懷)自魏建安之末¶
晋太康以來雕蟲篆刻其體三變(宋書謝靈運傳論自/漢至魏文體三變莫)¶
<pb:KR4b0017_WYG_007-14b>¶
(不同祖風騷詳/進象經賦表)人人自謂握靈虵之珠抱荆山之玉矣¶
(語見曹植/與楊修書)公斟酌雅頌諧和律吕若使言乖節目則曲¶
臺不顧(禮記樂記善待問者如攻堅木先其易者後其/節目漢儒林傳后蒼說禮數萬言號曰后氏曲)¶
(臺記服䖍曰在曲臺/校書著記因以為名)聲止操縵則成均無取(樂記不學/操縵不能)¶
(安絃詳/馬射賦)遂得棟梁文囿(樹敏曰世說庾子嵩目和嶠森/森如千丈松雖磊呵有節目施)¶
(之大厦有棟梁之用范/曄應詔詩文囿降照臨)冠冕詞林(蜀志龎統傳司馬徽/稱統當為南州士之)¶
(冠/冕)大雅扶輪(漢景十三王傳夫惟大雅卓爾不羣魯孔/鮒孔叢子夫子謂晏子曰齊君失之已乆)¶
(子雖欲挾其輈而/扶其輪良弗及也)小山承葢¶
<pb:KR4b0017_WYG_007-15a>¶
　傳¶
　　周使持節大將軍廣化郡開國公丘乃敦崇傳¶
崇恒州代郡鼓城縣廣義鄉孝讓里人也昔壽丘建國¶
賜姓者十四人(見祀/圓丘)平陽舉賢登朝者十六族(見賀傳/位表徴)¶
(調/曲)况復大電繞樞(見祀/圓丘)流星入昴(帝王世紀禹母修已/見流星貫昴而生禹)¶
派分源别幹其嗣興者乎魏道武皇帝以命世雄圖(晋書/張華)¶
(有知人之鑒慕容晃往謁之/華謂之曰必為命世之器)飲馬河洛(秦本紀後子/孫飲馬於河)兄¶
弟十人分為十姓辨風吹律丘氏其一焉(班固白虎通/聖人吹律定)¶
<pb:KR4b0017_WYG_007-15b>¶
(姓以記其族北史魏太祖紀太祖道武皇帝諱珪昭成/皇帝之嫡孫獻明皇帝之子也登國元年即代王位帝)¶
(初拓中原天興元年定國號/為魏遷都平城大赦改元)五代祖邈驃騎大將軍開¶
府儀同三司營丘郡開國公(魏地形志南營州領營丘/郡天平四年置營州領管)¶
(丘郡正光末置未詳孰是通考後魏以九品分正從後/周以九命分正從梁十八班以辨官位高卑諸國王公)¶
(侯伯子男郡公國公後魏並正一品後周並正九/命縣公諸開府散公後魏並從一品後周並九命)於時¶
天道西北(見哀江/南賦)既禀謀謨馬首東南(左傳荀偃令曰/雞鳴而駕塞井)¶
(夷竈惟余馬首是瞻欒/壓曰余馬首欲東乃歸)實資匡贊因以封名仍為賜姓¶
即有連類宗則樂正非無凖則曾祖雙軌使持節驃騎¶
<pb:KR4b0017_WYG_007-16a>¶
大將軍司徒青兖二州刺史范陽文昭公(通考魏晋刺/史任重者為)¶
(使持節都督輕者為持節諸驃騎車騎衛鎮軍中軍撫/軍四征四鎮等將軍凡加大字位從公梁因之陳為贈)¶
(官無僚屬後魏大將軍僚屬如三公北齊亦然後周大/將軍有長史司馬中郎掾屬諸曹參軍典籖等員自晋)¶
(以來又有如開府同三司之儀者自羊祜始焉江左亦/多有之後魏亦有之普秦初儀同三司位次上公魏書)¶
(地形志青州領郡七齊北海樂安渤海高陽河間樂陵/兖州領郡六泰山鉅平魯高平東平東陽幽州范陽郡)¶
(注漢高帝置涿/郡後漢章帝改)洛食之始(見為閻/將軍表)上馬治國(漢陸賈傳/帝曰乃公)¶
(居馬上得之安事詩書賈曰/馬上得之寧可以馬上治乎)登庸之初(見賀傳/位表)昇槐論¶
道(見竹/杖賦)生則絶席武宫(漢張禹傳禹遷太傅錄尚書事/舍宫中每朝見持贊與三公絶)¶
<pb:KR4b0017_WYG_007-16b>¶
(席/)死則配祀清室(三輔黄圖清凉殿夏居之則清凉也/亦曰延清室漢書云清室則中夏含)¶
(霜即/此)夫人太原王氏(魏地形志并州/太原郡領縣十)三世為將(見哀江/南賦)¶
四代為公(後漢袁術傳術曰/吾家四世公輔)社稷大宗鐘鼎貴族伉儷¶
是歸(三皇本紀庖犧氏始制嫁娶以儷皮為禮左傳/叔向曰寡君不能獨任其社稷之事未有伉儷)秦¶
晋匹也(左傳懷嬴曰秦晋/匹也何以卑我)祖提使持節衛將軍駙馬都¶
督河交二州刺史靈壽縣開國公(初學記漢制天子以/列侯尚公主國侯以)¶
(國人承翁主魏晋之後尚公主皆拜駙馬都尉後代因/魏晋以為恒魏書地理志河州領郡四金城武始洪和)¶
(臨洮周太祖紀魏廢帝三年改北秦為/交州地形志定州常山郡有靈壽縣)公子公孫聲名¶
<pb:KR4b0017_WYG_007-17a>¶
籍甚(漢陸賈傳游漢廷/公卿間名聲籍甚)增輝增耀弱冠昇朝(曲禮人生十/年曰幼學二)¶
(十曰/弱冠)夫人清亷郡長公主(魏地形志東雍州邵郡/清亷縣注有清亷山)孝文¶
帝之第二女也王姬有行車服不繫(詩序何彼穠矣美/王姬也雖則王姬)¶
(亦下嫁於諸侯車服不繫其夫下王/后一等猶執婦道以成肅雝之德也)故得衛青上將(漢/衛)¶
(青傳青既尊貴而平陽侯曹壽有惡疾就國長公主問/列侯誰腎者左右皆言大將軍主笑曰此出吾家常騎)¶
(從我奈何左右曰於今尊貴無比乃詔/青尚平陽主與主合葬起冢象盧山云)張耳賢夫(見答/趙王)¶
(啓/)父願使持節大都督徐州諸軍事徐州刺史平陽縣¶
開國公(魏書徐州領郡七彭城南陽平蕃沛蘭/陵北濟陰碭晋州平陽郡有平陽縣)食邑四¶
<pb:KR4b0017_WYG_007-17b>¶
千戸少年習象(禮記内則/成童舞象)多見兵書澆沙聚石之營(見/哀)¶
(江南/賦)却月横雲之陣(南史朱超石前鋒為魏軍所殺畧/盡帝遣白直隊主丁旿於河北岸)¶
(為郤月陣梁吳均集從軍/行云陣須横却月詳從駕)彎弓則㦸破小支(見馬/射賦)抽劍¶
則泉飛枯井(見燕/歌)夫人宇文氏周文皇帝之第三妹也¶
母儀令範女師賢哲(藝文類聚晋劉滔母孫氏公孫夫/人序贊曰居室則道齊師氏有行)¶
(則德配/女儀)德高隆慮(漢書林慮公主武帝姊也林慮困病/以金千斤錢千萬為子昭平君贖罪)¶
(應劭曰隆慮今林/慮也避殤帝諱改)義重河陽(見和/永豐)魏受其終(舜典正月/上日受終)¶
(於文/祖)周新其命(詩周雖舊邦/其命維新)式墓封墳(尚書武成封比/干墓式商客閭)¶
<pb:KR4b0017_WYG_007-18a>¶
追旌盛德乃贈使持節大將軍廣化郡開國公食邑一¶
千戸夫人贈安德郡長公主(隋書梁州河池郡河池縣/注後魏曰廣化并置廣化)¶
(郡魏地形志冀州安/德郡注太和中置)遊魂寃結非無廣漢之城(見連/珠)久¶
客思歸惟有東平之樹(皇覽後漢東平思王宇歸國思/京師後葬東平其冢上松柏皆)¶
(西/靡)自永安以來魏室大壞海水羣飛(見宗/廟歌)天星亂動(見/進)¶
(赤雀/表)禮樂征伐不出於人主舉賢誅暴議在於强臣高¶
丞相驅率風雲奄荒齊晋我舅氏文皇帝駕馭龍虎據¶
有周秦(見宗/廟歌)南北渝盟(見移/齊文)東西敵怨(見駕平/鄴表)既而各¶
<pb:KR4b0017_WYG_007-18b>¶
受圖書(繫辭河出/圖洛出書)並當圭璧(左傳楚共王無冢適曰當/璧而拜者神所立也乃與)¶
(巴姬宻埋璧於太室之庭使五人齊而長入拜康王跨/之靈王肘加焉子干子晢皆逺之平王弱抱而入再拜)¶
(皆壓/紐)百姓則父南子北兄東弟西事主則憂親求生則¶
慮禍大周親戚偏鍾塗炭輸之城旦(漢惠帝紀當為城/旦舂者皆耐為鬼)¶
(薪白/粲)下之織室(漢外戚傳薄姬内魏宫漢使曹參等虜/魏王豹以其國為郡而薄姬輸織室)¶
關河嚴隔三十餘年天厭䘮亂人思反德(范曄漢光武/贊天厭䘮亂)¶
(神思/反德)彼之風塵既靜函谷此之冠蓋屢涉漳濵中山寃¶
枉之餘代郡凋殘之澤並遇革音咸䝉禮送(周書邵惠/公顥傳顥)¶
<pb:KR4b0017_WYG_007-19a>¶
(太祖之長兄也與衛可孤戰殁子什肥留晋陽為齊神/武所害保定初謚曰景子胄景公之見害也以年幼下)¶
(蠶室天和中與齊通好胄始歸關中襲爵邵公文帝紀/天興初徙豪傑於代都陵隨例遷武川陵生系系生韜)¶
(韜生肱肱避地中山遂䧟於鮮于修禮修禮令肱還統/其部衆後為定州軍所破殁於陣武成初追尊曰德皇)¶
(帝太祖德皇帝之少子北史段韶傳宇文䕶母閻氏慶/之姑也先配中山宫周晋蕩公䕶傳䕶邵惠公顥之少)¶
(子先是䕶母閻姬與皇第四姑及諸戚屬並没在齊皆/被幽縶至是並許還朝保定四年皇姑先至齊主以䕶)¶
(權重乃留其母仍令人為閻作書報䕶曰天地隔塞子/母異所三十餘年存亡斷絶肝膓之痛不能自勝想汝)¶
(悲思之懷復何可處吾自念十九入汝家今巳八十矣/既逢䘮亂倍嘗艱阻恒冀汝等長成得見一日安樂何)¶
(期罪釁深重存殁分離吾凡生汝輩三男三女今日目/下不覩一人興言及此悲纒肌骨頼皇齊恩卹差安衰)¶
<pb:KR4b0017_WYG_007-19b>¶
(暮又得汝楊氏姑及汝叔母紇干汝嫂劉新婦等同居/頗亦自適但為微有耳疾大語方聞行動飲食幸無多)¶
(恙今大齊聖德逺被特降鴻慈既許歸吾於汝又聽先/致音耗積稔長悲忽然獲展此乃仁侔造化將何報德)¶
(汝與吾别之時年尚幼小以前家事或不委曲昔在武/川鎮生汝兄弟大者屬䑕次者屬兔汝身屬虵鮮于修)¶
(禮起日吾之闔家大小先在博陵郡住相將欲向左人/城行至唐河之北被定州官軍打敗汝祖及二叔時俱)¶
(戰亡汝叔母賀㧞及兒元寶汝叔母紇干及兒菩提并/吾與汝六人同被擒捉入定州城未幾間將吾與汝送)¶
(與元寶掌賀拔紇干各别分散寶掌見汝云我識其祖/翁形狀相似時寶掌營在唐城内經停三日寶掌所掠)¶
(得男夫婦女可六七十人悉送向京吾時與汝同被送/限至定州城南夜宿同鄉人姬庫根家茹茹奴望見鮮)¶
(于修禮營火語我云我今走向本軍既至營遂告我輩/在此明旦日出汝叔將兵邀截吾及汝等還得囘營汝)¶
<pb:KR4b0017_WYG_007-20a>¶
(時年十二共我並乗馬隨軍可不記此事緣由也於後/吾汝在受陽住時元寶菩提及汝姑兒賀蘭盛洛并汝)¶
(身四人同學博士姓成為人嚴惡汝等四人謀欲加害/吾汝共叔母等聞之各捉其兒打之唯盛洛無母獨不)¶
(被打其後尒朱天柱亡歲賀拔阿斗泥在關西遣人迎/家累時汝叔亦遣奴來富迎汝及盛洛等汝時著緋綾)¶
(袍銀裝帶盛洛著紫織成纈通身袍黄綾裏並乗騾同/去盛洛小於汝汝等三人呼我作阿摩敦如此之事當)¶
(分明記之耳今又寄汝小時所著錦袍表一領至宜檢/看知吾含悲戚多歴年祀屬干載之運逢大齊之德矜)¶
(老開恩許得相見一聞此言死猶不朽况如今者勢必/聚集禽獸草木母子相依吾有何罪與汝分離今復何)¶
(福還望見汝言此悲喜死而更蘇世間所有求皆可得/母子異國何處可求假汝貴極王公富過山海有一老)¶
(母八十之年飄然千里死亡旦夕不得一朝暫見不得/一日同處寒不得汝衣飢不得汝食汝雖窮榮極盛光)¶
<pb:KR4b0017_WYG_007-20b>¶
(耀世間汝何用為於吾何益吾今日之前汝既不得申/其供養事往何論今日以後吾之殘命惟繫於汝爾戴)¶
(天履地中有鬼神勿云㝠昧而可欺負汝楊氏姑今雖/炎暑猶能先發關河阻逺隔絶多年書依常體慮汝致)¶
(惑是以每存欵質兼亦載吾姓名當識此理不以為怪/䕶報書齊朝不即發遣更令與䕶書要䕶重報往返再)¶
(三而母竟不至朝議以其失信令有司移齊移書未送/而母至舉朝慶悅大赦天下周賀蘭祥傳祥字盛洛家)¶
(武川父初真尚太祖姊建安長公主祥年十一而孤居/喪合禮長于舅氏特為太祖所愛阿斗泥賀拔岳字也)¶
崇賓兄弟二人相看氣息親愛凋零(晋陸機樂府親愛/多零落舊齒皆凋)¶
(䘮/)方寸乆亂(蜀志徐庶曰今巳/失老母方寸亂矣)恒山殺翮豈望同飛(家/語)¶
(顔囘曰囘聞恒山之鳥生四子焉羽翼/既成將分於四海其母悲鳴而送之)而安國徒中鬱¶
<pb:KR4b0017_WYG_007-21a>¶
為卿相(漢書景帝時韓安國為梁大夫坐法抵罪/後梁内史缺起徙中為二千石拜為内史)班超¶
絶域遂得生還(見竹/杖賦)天和四年至於新邑(周書召誥周/公朝至於洛)¶
(則逹觀於/新邑營)朝廷以舅甥之國(左傳成公二年單襄公/曰夫齊甥舅之國也)外¶
内之親(左傳介之推曰惠/懷無親外内棄之)乃授賓使持節驃騎大將軍¶
開府儀同三司大都督安樂縣開國公(周書盧辯傳周/制封郡縣五等)¶
(爵者皆加開國授柱國大將軍開府儀同者並加使持/節大都督其開府又加車騎大將軍散騎常侍其授總)¶
(管刺史則加使持節諸軍事以此為常大象元年詔總/管刺史及行兵者加持節餘悉罷之隋書青州安樂郡)¶
(宻雲縣注有/舊安樂郡)食邑一千戸賓得免虎口(莊子孔子見盜/跖對柳下惠曰)¶
<pb:KR4b0017_WYG_007-21b>¶
(吾疾走料虎頭編虎/鬚幾不免虎口哉)仍上龍門(見小/園賦)聲價巳高(顔延之/赭白馬)¶
(賦聲價/隆振)風飈即逺(見秋/夜)方欲討論國恥(論語世叔/討論之)申雪¶
家寃横尸原野(見哀江/南賦)是所甘心(史記屈原傳曰願/得張儀而甘心焉)時¶
不我與(論語日月逝/矣歲不我與)先從朝露(見擬/咏懷)春秋若干衛國興¶
文子之慟(禮記公叔文子升於瑕丘曰樂哉斯丘也我/死則欲葬焉蘧伯玉曰吾子樂之則瑗請前)¶
(惡其欲害/人田也)長安有詔葬之悲乃贈本官加少傅蒲虞勲¶
三州諸軍事蒲州刺史(周書明帝紀二年正月於河北/置虞州隋書冀州河東郡注後)¶
(魏曰秦州後周改曰蒲州絳郡稷山縣/注後周置勲州置總管府後改曰絳州)以天和六年某¶
<pb:KR4b0017_WYG_007-22a>¶
月日葬於長安之洪瀆原妻青州石氏長城郡君(隋書/平凉)¶
(郡百泉縣注後魏/置長城郡屬雍州)𦙍子孤㷀(堯典放齊曰𦙍子朱啓明/後漢皇后紀和熹鄧后賜)¶
(周馮貴人策曰先帝早棄/天下孤心㷀㷀靡所瞻仰)生妻婺室(文選李陵答蘇武/書曰生妻去帷左)¶
(傳崔子曰/婺也何害)即能有節還成守義(劉向列女傳邵南申女/者守義持節君子以為)¶
(得婦道/之宜)崇䝉授使持節大都督驃騎大將軍開府儀同¶
三司廣化縣開國公食邑一千戸昆季二人同年上將¶
彤庭交映(見贈淮/南公)棨㦸相臨(漢雜事曰漢制假棨㦸以/代斧鉞崔豹古今注棨㦸)¶
(王公以下通用/之以前驅也)昔二馮同德繼踵當官(漢書馮野王馮/立相代為上郡)¶
<pb:KR4b0017_WYG_007-22b>¶
(太守歌之曰大馮君小/馮君兄弟繼踵相因循)兩杜齊名夾河為郡(見傷/心賦)比斯¶
榮寵彼將慙色俄然賓疾奄捐館舍(見請襲/封表)崇兄弟勝¶
衣(見傷/心賦)備罹禍酷同氣長養得及全人今者來歸更連¶
凶閔每一悲慟行路傷心撫養愛子情深馬援之慈(後/漢)¶
(書馬嚴字威卿援兄余之子也少孤援常與計議委以/家事弟敦字孺卿援卒後嚴與敦俱歸安陵居鉅下三)¶
(輔稱其義行號/曰鉅下二卿)恭事寡嫂義甚顔含之孝(晋書顔含嫂/病困須蚺蛇)¶
(膽不能得含憂歎累日忽有/童子授含蛇膽化青鳥飛去)天和六年授大將軍餘如¶
故龍庭賞出塞之功(班固燕然山銘焚老上之龍庭注/老上單于五月大㑹龍庭祭其先)¶
<pb:KR4b0017_WYG_007-23a>¶
(天地鬼神詳/出自薊北門)玉門勞旋師之寵(漢李廣利傳軍還入玉/門者萬餘人馬千餘匹)¶
(天子為萬里而伐不/錄其過封海西侯)異代同和見之今日建德二年授¶
使持節都督宜州諸軍事宜州刺史(隋書京兆郡華原/縣注後魏置北雍)¶
(州西魏改/為宜州)忽忽横閣但有誦書瞹瞹重帷惟聞善政清¶
不置水(後漢書龎參拜漢陽太守郡民任棠者有奇節/參到先候之棠但以水一杯置戸屏前參曰水)¶
(者欲吾/清也)明非舉燭(見封/燭賦)乃是入境移風非直停車待雨¶
(後漢百里嵩傳嵩為徐州刺史境/内旱嵩行部所經甘雨輒隨車)有勅大將軍宜州刺¶
史廣化郡公崇自夏季無雨以迄於今雖靡神不禱仍未¶
<pb:KR4b0017_WYG_007-23b>¶
降感(詩雲漢靡神不/禱靡愛斯牲)知彼州内獨䝉滂澤諒由大將軍¶
精誠所至憂念郡人豐稔可希良以為慰又勅廣化公¶
崇知此存心政術治勤黎人受委稱職嘉尚無巳古人¶
有言非行之難(尚書說命知之/非艱行之惟艱)念加勉朂以致盡善指¶
令宣納抑操賜齊陳物如别宜諭朕懷昔陽平太守别¶
降紅粟之恩(王隱晋書太康十年詔曰陽平太守梁柳/治績尤異賜粟千斤秩中二千石詳羽調)¶
(曲/)荆州刺史偏䝉衮衣之賜(後漢郭賀傳賀字喬卿拜/荆州刺史顯宗廵狩到南)¶
(陽特見嗟嘆賜以三公之服黼黻冕蔬勅/行部去襜帷使百姓見其容服以章有德)治績尤異此¶
<pb:KR4b0017_WYG_007-24a>¶
之謂乎崇清靜為政(漢曹參傳百姓歌曰蕭何為法/講若畫一曹參代政守而勿失)亷¶
明為法(漢趙廣漢傳為京兆/尹亷明威制豪疆)人不忍背吏不忍欺(史記/滑稽)¶
(傳鄭子産為政民不忍欺西門豹治/鄴民不敢欺宓子賤為政民不能欺)性不飲酒無所一¶
欲深沉墻仞(見酬薛/文學)喜愠不形(晋阮籍傳籍喜/怒不形於色)文必正¶
辭絃惟雅曲(見哀江/南賦)仁義禮節是所用心緹紩緗素(隋/書)¶
(經籍志秘書監荀朂因魏鄭黙中經更著新簿分為/甲乙景丁四部盛以縹囊書用緗素廣雅綃謂之緗)愛¶
翫無巳當令四郊多壘尚有公卿之辱(見哀江/南賦)鼓鼙不¶
息猶勞將帥之謀(見變/宫調)語其讐恥惟願横行死地(孫子/致之)¶
<pb:KR4b0017_WYG_007-24b>¶
(死地而後生/詳答趙王啟)思其報國不吝身膏原野(後漢書東平王/蒼疏曰宜當暴)¶
(骸膏野為/百僚先)但令天假之年時綏之福(蜀志許靖與曹公/書曰倘天假其年)¶
(人綏/其福)忠貞之事公其取焉畧書梗概(見馬/射賦)陳之直史¶
　碑¶
　　陜州𢎞農郡五張寺經藏碑¶
蓋聞如來說法萬萬恒沙(發迹經净名大士是往古金/粟如來彌陀疏抄恒河在西)¶
(域無熱河側沙至微細佛近彼/河說法故凡言多常取為喻)菩薩轉輪生生世界(後/漢)¶
(釋老志凡說教大抵言生生之類華嚴/經一切法界虛空界等世界詳應諾)豈直優波提舍¶
<pb:KR4b0017_WYG_007-25a>¶
(龍樹菩薩傳并付發藏傳分别摩訶衍義造優波提/舍論十萬偈彌陀疏抄梵語優波提舍此云有别義)祗¶
夜修多而巳哉(彌陀疏抄梵語祗夜多此云/重頌梵語修多羅此云經也)是以熈連¶
禪河(見應/詔)質多羅樹(佛升忉利天為母說法經佛在忉/利大歡喜園中波利質多羅樹下)¶
(三月安居四衆圍繞身毛空中/放千光明普照三千大千世界)七處八㑹(復菴和尚華/嚴論贊佛滅)¶
(度後六百年有龍樹菩提世間文字一時讀盡發心入/龍宫看藏見華嚴有三本上本中本下本遂記得下本)¶
(囘歸西土傳到此方者乃八十/巻經三十九品品分七處九㑹)三清四說(未詳按陳江/總集棲霞寺)¶
(碑云三清遺法未明五怖之災萬善開宗遂變四禪之/境彌陀疏抄四說十二部經一切諸法隨宜而說曰義)¶
(曰法曰詞曰樂/說四辨宣演)皮紙骨筆(楊衒之伽藍記王城南一百/餘里有如來昔在摩休國剝)¶
<pb:KR4b0017_WYG_007-25b>¶
(皮為紙析骨為筆處/阿育王起塔籠之)木葉山華(楞嚴經經是樹/葉或是疊華)象負之¶
所未勝(傳燈録大智度論云龍象言其力大水行龍/力大陸行象力大故負荷大法者比之象龍)龍¶
藏之所不盡雖復銀函東度(道宣律師住持感應記有/黄金函内盛大般若合三)¶
(千億偈黄金為經牒白玉為界道白銀為/字其函長七寸是拘留佛所製次第陳列)金㲲南翻(賢/愚)¶
(經時佛姨母摩訶波闍波提佛巳出家手自紡織預作/一端金色之㲲奉上如來佛令持此往施衆僧注㲲織)¶
(成大/衣也)秦景遥傳(樹穀曰年子曰漢明帝遣羽林將軍秦/景博士弟子王遵等十二人之大月氏)¶
(國冩明佛經四十/二部在蘭臺石室)竺蘭私記(見應/詔)譬若海水之一珠(佛/本)¶
(行集經昔有商主入海採寶得一貴重摩尼之珠復墮/海中時彼商主即持一杓發勇猛心抒大海水欲令乾)¶
<pb:KR4b0017_WYG_007-26a>¶
(竭取所失珠海神見其/精進勇猛即還寶珠)不下崑山之片玉(晋書郄詵對/武帝曰臣舉)¶
(賢良對策為天下第一猶桂/林之一枝若荆山之片玉)若夫法雲深藏(華嚴經所/從來國同)¶
(名法雲菩薩處胎經金翅鳥從龍子到海宫殿彼有七/寶塔諸佛所說諸法深藏别有七寶函滿中佛經見諸)¶
(供養猶/如天上)師子雷音(七佛經䕶僧伽藍神斯有十/八神七名雷音八名師子)梵志往¶
生(梵志黒氏經梵志善能說法閻王來聽不覺啼泣曰/師善說法爭奈七日後捨命來生我界志即兩手持)¶
(梧桐花上佛佛云放下著/志領悟無生法忍免業)聲聞說戒(傳燈録因聲聞/而悟者名聲聞)雪¶
山羅漢之倫(傳燈録雪山五百仙人/飛空而至阿難為說法)鷲嶺菩提之法(法/華)¶
(經文殊師利坐千葉蓮花從大海沙竭羅龍宫自然涌/出住虛空中詣靈鷲山彌陀疏抄梵語蓍闍崛山此云)¶
<pb:KR4b0017_WYG_007-26b>¶
(靈鷲山梵語/菩提此云覺)本無極際何可勝言𢎞農五張寺者南陽¶
張元高寓居此地昔者千金之族見徙五陵(司馬相如/諌獵書諺)¶
(曰家累千金坐不垂堂三輔黄圖漢高帝都長安徙諸/齊田楚昭屈景及諸功臣於長陵後世世徙吏二千石)¶
(高貲富人及豪傑兼併之家/於諸陵彊本弱末以制天下)大姓之民移家六郡葢其¶
流也元高五子負荷遺訓(十住論九者願負/荷正法除無利益)離經辯志¶
(禮記樂記一年視離經/辨志三年視敬葉樂羣)並是成名入室生光(見傷/心賦)咸能¶
顯德加以尊承慧業(世說㑹稽太守孟顗事佛精懇謝人/靈運常語顗曰得道應須慧業文)¶
敬受法門(傳燈録八萬法門百千三昧十/方世界萬象森羅皆是外緣)兄弟同居共¶
<pb:KR4b0017_WYG_007-27a>¶
捨為寺伽藍肇建(釋氏要覽梵語題云/僧伽藍此云衆園也)即以五張為名¶
是知城居趙信仍名趙信之城(漢霍去病傳遂至寘顔/山趙信城如淳曰趙信)¶
(降匈奴築/城居之)殿入蕭何即號蕭何之殿(漢書有蕭何曹/參韓信諸殿)加¶
以象馬無恡衣裘是捨(華嚴經寶器寶車調良象馬悉/皆嚴飾歡喜布施三昧水懴世)¶
(尊為衆生故捨國城妻/子象馬車乗珍麗衣服)春園柳路變入禪林蠶月桑津¶
迴成定水(陳張正見詩媳婦三秋思柳園後漢郡國志/河東有平陽侯國又有採桑津本相經佛年)¶
(十九精進禪定法苑珠林周京師大追逺寺釋僧實俗/姓程咸陽靈武人也從京至洛因遇勒那三藏授以禪)¶
(法三學雖通偏以九次調心/故得定水清澄禪林榮蔚)平輿雖盛豈可獨擅二龍¶
<pb:KR4b0017_WYG_007-27b>¶
(見傷/心賦)扶風最良不得專稱五馬(蜀志馬良字季常兄弟/五人俱以常為字良眉)¶
(有白毛諺曰馬氏/五常白眉最良)寺主三藏大法師法映邑主洛州刺¶
史張隆等財行法擅身心罄竭兼化鄉邑道俗數千(南/史)¶
(齊武帝諸子傳竟陵王子良招致名僧講/論佛法造經唄新聲道俗之盛江左未有)敬造一切德¶
輪見功三百餘部琅笈雲書(未詳按白帖太霄琅書曰/太霄琅書鑄金為簡刻玉)¶
(結篇金樓玉宇以明寶文秘於九天之/上後漢李固傳負笈從師不逺千里)金繩玉檢(白帖/金繩)¶
(界道太上八素經司命著藉玉簡丹書編/以金縷纒以青絲千億萬年無所復疑)削蒸栗之簡¶
(炯曰魏文帝書玉/書稱玉黄侔蒸栗)裝酸棗之珠(漢書扶餘出/珠大如酸棗)並入香城¶
<pb:KR4b0017_WYG_007-28a>¶
(未詳按梁王筠集草堂/寺碑云香城實相之談)咸封禪閣(伽藍經景林寺在開/陽門内御道東加以)¶
(禪閣虛靜/隱室凝邃)坐堂伏檻羌非湘水之神(宋玉招魂坐堂/伏檻臨曲池)綠¶
房紫菂足擬恭王之殿(文選王延壽魯靈光殿賦菡萏/披敷綠房紫菂序景帝程姬之)¶
(子恭王餘/之所立也)高掌西望(華山記華山本一巨靈以手劈開/其上中分為兩以通河流今華嶽)¶
(上指掌之/形具在)長河北臨鼎氣常浮(晋書神鼎見鼎者神器/也不灼而温不汲而盈)¶
(烟煴之氣自然所生故禹鑄鼎以擬之鼎焯曰史記秦/武時汾陰巫錦為民祠魏睢后土得鼎  大異於衆鼎)¶
(乃以禮祠迎/鼎至甘泉)爐煙咸起(釋慧逺廬山記東南有香/爐山其上氛氲若香烟)户牖¶
廖廓吹萬龍門之風梁棟崢嶸落實河源之樹(莊子子/游曰敢)¶
<pb:KR4b0017_WYG_007-28b>¶
(問天籟子綦曰夫吹萬不同而使其自巳也注風吹萬/物有聲曰籟括地志龍門在同州韓城縣北五十里其)¶
(山更黄河夏禹所鑿者也屈原逺遊下崢/嶸而無地兮上寥廓而無天詳哀江南賦)僧徒雲集不¶
逺燉煌之城(法苑珠林晋末中天竺沙門曇無䜟者賫/戒經及優波塞法東渡流沙撮舉章條抄)¶
(出戒本凉州有道進法師者流/聞戒來乃馳往燉煌躬自迎接)學侶相奔更合華陰之¶
市(見和何/儀同)兩陜昔分(燕世家自陜以西召公主之自陜/以東周公主之郡國志𢎞農郡有)¶
(陜/陌)實基王化(詩箋鄭𤣥曰其得聖人之化者謂之周南/得賢人之化者謂之召南言二公之德教)¶
(自岐而行/於南國也)二陵今阻(後漢郡國志𢎞農郡有/二崤詳和宇文内史)翻馳羽檄¶
(漢陳豨傳帝曰吾/以羽檄徴天下兵)虞公屈産交亂風塵(見贈淮/南公)召伯甘¶
<pb:KR4b0017_WYG_007-29a>¶
棠凋零霜露(燕世家召公廵行鄉邑有棠樹決獄聽訟/其下九域志召伯甘棠樹在陜州府署西)¶
(南/隅)雖復兼能共治(漢書宣帝曰與我共理/者其惟良二千石乎)未遣渡河之¶
獸(後漢儒林傳劉昆為𢎞農太守先是崤黽驛道多虎/灾行旅不通昆為政三年仁風大行虎皆負子渡河)¶
烽柝是警實擾移關之民(見秋夜及/擬咏懷)是以法王御世(楞/嚴)¶
(經阿難白佛言世尊我亦聞佛/與文殊等諸法王子談實相)天人論道(景德傳燈錄/周昭王二十)¶
(八年釋迦佛生刹利王家放大智光明照十方世界湧/金蓮花自然捧雙足分手指天地作獅子吼聲年十九)¶
(欲出家號/天人師)汲引四流(十住論佛引接三乗人天等衆雜/阿含經四流謂欲流有流無明流)¶
(有見/流也)周圓五怖(楞嚴經此見周圓徧娑婆國佛地論五/怖畏者一不汚畏二惡名畏三死畏四)¶
<pb:KR4b0017_WYG_007-29b>¶
(趣畏五/怯畏)故能調伏怨憎消除結縛(華嚴經法雲普覆虛/空法界教化調伏無)¶
(有遺餘大藏一覽世有八苦一曰怨憎㑹若/增一阿含經我今以智慧箒掃除諸結縛)法水津梁¶
得無砥柱之難香山轍迹非復終南之險(華嚴經贊苦/海作津梁瑞)¶
(應經白凈王令師相占太子師相白王言有一梵仙名/阿斯陀具足五通在於香山王心自思維香山途路險)¶
(絶非人能到當以何方請來至此彌陀疏抄香山/頂有無熱池流出四河南為恒河詳哀江南賦)天子¶
命我試守此邦(本傳孝閔帝踐阼信出為𢎞農守/遷驃騎大將軍開府儀同三司)墨突¶
未黔孔席無暖(淮南子孔子無暖/席墨子無黔突)纔臨都尉之境(見報/寄洛)¶
(州/)即有樓船之役(漢朱買臣傳上拜買臣㑹稽太守詔/買臣到郡治樓船備糧食水戰具)¶
<pb:KR4b0017_WYG_007-30a>¶
既而南風不競北道言旋幕府既開(見哀江/南賦)邦君且止¶
鄉俗耆老依然此别屬兹法事須余制文聊以課虛(見/進)¶
(象經/賦表)為銘云爾¶
舍衛之國祗樹之園(金剛經佛在舍衛/國祗樹給孤獨園)三明極地(王屮/頭陀)¶
(寺碑注三明謂天眼/明宿命明漏盡明也)八㑹窮源連河競說勝辯争論波¶
提東度祗夜南翻非空即色(見奉和闡/𢎞二教)離相無言(法華/經解)¶
(脫相離相滅相終歸於空維/摩經法無名字言語斷故)逹人止是(見西門/豹廟)獨悟重¶
昏(屈原涉江固將重昏而終身重鍔曰王&KR0708;/頭陀寺碑曜慧日於康衢則  昏夜曉)身雖繫馬¶
<pb:KR4b0017_WYG_007-30b>¶
心避騰猿(湼槃教誡經佛告比丘巳能住戒當制五根/勿令放入於五欲中若縱五根亦如惡馬無)¶
(轡猿猴得樹騰躍踔躑誰可禁制/高僧傳知彼所依處從心猿猴起)禪棲却月(未詳按梁/元帝集揚)¶
(州梁安寺碑序紫鳳青/龍之水却月朝霞之山)義殿翔鵾(未詳按海録碎事悲/宫智殿含攝羣生)¶
迴風香蓋(華嚴經華葢鬘葢香蓋寶/葢各六百萬周迴布列)反(疑作/交)露珠幡(阿/闍)¶
(世王經是三小兒各以白珠而散佛上二兒發聲聞意/者珠在佛肩上其一兒發菩提心者珠在佛頭上化為)¶
(珠華交/露之帳)西臨砥柱(見哀江/南賦)東背轘轅(初學記轘轅/關在洛陽)河鳴¶
陽碣(宋顔延之集車駕幸京口侍遊蒜/山作云入河起陽峽踐華因削成)山響蘇門(見和/趙王)¶
翔禽歌囀流澗絃喧度河餘獸移關舊村昔為畿服今¶
<pb:KR4b0017_WYG_007-31a>¶
成塞垣城疑廣武(見軍/行)地似樓煩(地理志樓煩縣/名屬雁門郡)爟烽¶
並照(晋天文志軒轅西四星/曰爟爟者烽火之神也)象馬單行無鍾襲莒(左傳/鄭人)¶
(侵許凡師有鍾鼓曰/伐無曰侵輕曰襲)有雨圍原(未詳按左傳僖公二十/五年晋侯圍原命三日)¶
(之糧原不降命去之諜出曰原將降矣軍吏曰請/待之公曰得原失信何以庇之退一舍而原降)不資¶
十方(法華經十方佛土中惟有一乗/法無二亦無三除佛方便說)誰釋三怨(左傳先/軫曰楚)¶
(有三施我有三怨怨/讐巳多將何以戰)風傾地柱(長阿含經風災起時至/果實天為際詳和張侍)¶
(中/)火及天元(觀佛三昧經天地始終謂之一刼刼盡壞/時火災將起又七日出時大地須彌山漸)¶
(漸崩壞百千由旬永無遺餘山皆洞然諸寶爆裂烟熖/震動至於梵天一切惡道皆悉蕩盡罪終福至皆集第)¶
<pb:KR4b0017_WYG_007-31b>¶
(十五天上四十天以下盡成/灰墨史記厯書推本天元)銀鉤永固(晋索靖草書/狀婉若銀鉤)金¶
牒長存(未詳按後漢祭祀志光武封禪用玉/牒書藏方石牒有玉檢又用石檢)封君馬(疑/作)¶
(氐/)首(漢食貨志封君/皆氐首卭給焉)方事南蕃言從楊僕請謝劉昆¶
　　溫湯碑(隋書京兆郡盩厔縣/注有太乙池有温湯)¶
咸池浴日先應綠甲之圖(淮南子日出於暘谷浴於/咸池拂於扶桑詳羽調曲)砥¶
柱浮天始受𤣥夷之命(尚書大傳河水分流包山而過/山見水中如柱然故曰砥柱海)¶
(賦浮天無岸吴越春秋禹巡衡山夢/𤣥夷蒼水使者遂獲金簡玉字之書)仁則滌蕩埃氛義¶
則激揚清濁(尸子水有四徳沐浴羣生流通萬物仁也難/揚清激濁蕩滌滓穢義也柔而難犯弱而)¶
<pb:KR4b0017_WYG_007-32a>¶
(勝勇也道江疏河/惡盈流謙智也)勇則負山餘力弱則鴻毛不勝(見謝/趙王)¶
(啓/)仲春則榆筴同流(見和/永豐)三月則桃花共下(見對/酒歌)其色¶
變者通為五雲之漿(洞冥記五雲國有吉事雲/起五色著於草成五色雲)其味美¶
者結為三危之露(吕氏春秋水之美/者有三危之露)煙青於銅浦(地鏡/圖錢)¶
(銅之氣望之如青雲臨海記銅溪在縣西/北五十里其水黄色狀如銅故曰銅溪也)色白於鉛溪¶
(南史張興世傳興世謂沈攸之等曰上流惟有/錢溪可據述異記河間有兩鉛城漢世天雨鉛)非神鼎¶
而長浮(見五張/寺碑)異龍池而獨涌(括地圖龍池之山四方/高中央有池方七百里)¶
(羣龍居之多五花樹羣/龍食之去㑹稽四千里)灑胃湔膓興羸起瘠(史記庶子/曰俞附療)¶
<pb:KR4b0017_WYG_007-32b>¶
(病湔洗膓胃/潄滌五臟)秦皇餘石仍為雁齒之階(白帖橋有雁齒/詳哀江南賦)¶
漢武舊陶即用魚鱗之瓦(後漢楊彪傳董卓曰杜陵南/山下有武帝故瓦陶竈數千)¶
(所屈原九歌魚鱗屋兮龍/堂注河伯以魚鱗蓋屋)山間湧水實表忠誠(見燕/歌)室¶
内江流彌彰純孝(後漢姜詩傳詩事母至孝妻龎氏事/姑尤謹母好食江水嗜魚膾妻每旦)¶
(出一日舍前忽泉水湧出/每旦輒出雙鯉人稱孝感)豈若醴泉消疾聞乎建武之¶
朝(東觀漢記中元元年醴泉/出於京師飲者痼疾皆愈)神水蠲疴在乎咸康之世¶
(高僧傳訶羅竭者多衍頭陀昔武元康元年西入婁至/山石室坐禪去水遠乃以左脚碾室西石壁蹈没指即)¶
(拔足水從中出清香軟美四/時不竭來飲者止饑渇除病)嵩嶽二仙之館不孤擅於¶
<pb:KR4b0017_WYG_007-33a>¶
天池(世記嵩高山北有大穴莫測其深晋初常有一人/誤墮穴中尋穴而行計可十許目忽曠然見明又)¶
(有草屋中有二人對坐圍棊局下有一杯白飲墮者飲/之半年許乃得出於蜀中歸洛下問張華華曰此仙舘)¶
(大夫所飲者玉漿也莊子窮/髪之北有溟海者天池也)華陰百丈之泉豈獨高於¶
蓮井(華山記山頂有池池中/生千葉蓮因名華山)¶
　銘¶
　　秦州天水郡麥積崖佛龕銘(有序天水圖經秦州/隴城縣東軻谷南麥)¶
　　　(積山有瑞應寺山形如麥積佛龕刻石閣道縈/旋上下千餘丈山下水縱横可涉廣韻龕塔下)¶
　　　(室也山樹榖曰法苑珠林秦州麥積崖佛殿下/舍利  神藏之此寺周穆王所造名曰靈安寺)¶
<pb:KR4b0017_WYG_007-33b>¶
　　　(經四十年當有人出荆州長寧寺塔是阿育玉/所造下有舍利入地一丈餘石函五重盛碎身)¶
　　　(骨按含利者西域梵語此云骨身舍利有三種/一骨舍利其色白也二髮舍利其色黑也三肉)¶
　　　(舍利其色赤也若佛舍利椎打/不碎若弟子舍利椎擊便破)¶
麥積崖者乃隴底之名山(漢地理志隴西郡注應劭曰/有隴底在其西也尚書武成)¶
(所過名/山大川)河西之靈岳(法苑珠林尼連禪河有伽耶城西/南六里許至伽耶山谿谷杳冥世)¶
(謂靈/岳)高峯尋雲深谷無景(淮南子山高尋/雲谿肆無景)方之鷲嶺(法/華)¶
(經耆闍窟山中山形如/鷲佛常居此故號鷲嶺)迹遁三禪(楞嚴經此三勝流具/大隨順身心安隱得)¶
(無量樂雖非正修真三摩地安/隱心中歡喜畢具名為三禪)譬彼鶴鳴(列仙傳張道/陵入蜀居鶴)¶
<pb:KR4b0017_WYG_007-34a>¶
(鳴山煉丹修道感老君授以秘籙遂領弟子趙昇王長/求雲臺治復煉大丹服之漢永壽二年自以功成道著)¶
(乃於半崖舉身躍入石壁中自崖頂而出/因成二洞崖半曰峻仙洞崖上曰平仙洞)虛飛六甲(見/象)¶
(戲/賦)鳥道乍窮(南中志交阯郡治龍編/自興古鳥道四百里)羊膓或斷(見酬薛/文學)¶
雲如鵬翼忽巳垂天(見贈淮/南公)樹若桂花翻能拂日(見象/戲賦)¶
是以飛錫遥來(釋氏要覽游行僧為/飛錫安住僧為掛錫)度杯遠至(高僧傳/劉宋時)¶
(有杯度者不知其名姓常/乗木杯渡水因名杯度師)疏山鑿洞鬱為凈土(萬花谷/如來說)¶
(從西方過一萬億/佛上其國名凈土)拜燈王於石室乃假馭鳳(華嚴經有/世界名香)¶
(光徧照佛號香燈善化王又乃至其中最後佛名為法/界焰燈王傳燈録四祖優波毱多尊者每度一人以一)¶
<pb:KR4b0017_WYG_007-34b>¶
(籌置於石/室詳春賦)禮花首(疑作/手)於山龕方資控鶴(法苑珠林魏/文帝殿前有)¶
(金華空中現大史曰西域正法欲來到此不盈一月華/手比丘掌中金華來到此土初至之日空中金華即没)¶
(不現阿育王傳阿肓王聞弟得道率捨衣資造石像一/軀身高丈六即於山龕石室供養其弟此山及像今並)¶
(在孫綽天台山賦/王喬控鶴以冲天)大都督李允信者藉於宿植深悟法¶
門(見五張/寺碑)乃於壁之南崖梯雲鑿道奉為亡父造七佛¶
龕似刻浮檀(增一阿含經優填王勑國出巧匠㑹/以牛頭旃檀作佛像供養晨夕禮拜)如攻¶
水玉(梁書諸夷傳師子國天竺旁國也晋義熈初始遣/使獻玉象經十年乃至像高四尺二寸五色潔潤)¶
(形製殊特殊非人工山海經/堂庭之山多水玉注水精也)從容滿月(華嚴經如來於/此四天下中或)¶
<pb:KR4b0017_WYG_007-35a>¶
(名圓滿月又毘/婆尸佛如滿月)照耀青蓮(楞嚴經縱觀如來青/蓮花眼亦在佛面)影現須¶
彌(大藏經須彌山/下有青鴛伽藍)香聞忉利(傳燈録佛九十日在忉利/天為世說法時優填王思)¶
(佛請目連運神通攝匠人俾/雕佛像只雕得三十二相)如斯塵野(法華經譬如有/大經巻書冩三)¶
(千大千世界事全在一微塵中時有智人破彼/微塵出此經巻韻書儒謂世釋謂刼道謂塵)還開說¶
法之堂(楞嚴經佛告阿難汝今現坐如/來講堂觀祗陀林今何所在)猶彼香山(道宣/律師)¶
(感應記佛告阿難如/前寶塔今在香山)更對安居之刹(經律異相云須逹/言我願生此出言)¶
(既竟餘宫悉滅精舍造成白下遣使請佛安居白帖莊/嚴差别名之為刹梵刹者西域以柱表刹示所居處也)¶
昔者如來追福有報恩之經(正法念經有四種恩甚為/難報一者母二者父三者)¶
<pb:KR4b0017_WYG_007-35b>¶
(如來四者說法法師若有供養此四種/人得無量福大藏一覽佛有報恩經)菩薩去家有思¶
親之供(盂蘭盆經目連見其母在餓/鬼中即鉢盛飯往餉其母)敢緣斯義乃作銘¶
曰¶
鎮地鬱盤(見宫/調曲)基乾峻極(中庸峻/極於天)石關十上(華陽國志/且蘭縣西)¶
(南有地名/石潼關)銅梁九息(左思蜀都賦外負銅梁宕渠十/道志銅梁山在涪江南七里)百¶
仞崖横千尋松直陰兔假道(見七/夕賦)陽烏迴翼(見别/庾七)載輂¶
疏山(夏本紀禹/山行乗檋)穿龕架嶺糺紛星漢迴旋光景壁累經¶
文龕重佛影(見應/詔)雕輪月殿(梁劉孝綽集酬陸倕云月/殿曜朱旛風輪和寶鐸)¶
<pb:KR4b0017_WYG_007-36a>¶
刻鏡花堂(大藏一覽今禮一佛徧通諸佛如一室中懸/百千鏡有人觀鏡鏡皆像現佛身清凈名逾)¶
(彼鏡遞相涉入鏡/無不照影無不現)横鐫石壁闇鑿山梁雷乗法鼓(法華/經擊)¶
(大法鼔燒/衆名香)樹積天香(維摩經坐香樹下聞斯妙香成實/論波利賓多天樹其香則逆風而)¶
(聞/)𠻳泉珉谷(晋書孫楚曰當/欲枕石潄流)吹塵石牀(南史齊褚彦囘/詣虞愿不在牀)¶
(上積塵有書數帙彦囘嘆曰虞君之清一至於此拂塵/而去水經注夷水右經石室南村人駱都小時到此室)¶
(邊採蜜見一仙/人坐石牀上)集靈真館(西岳記漢武帝廵省五岳禋/祀豐備立宫其下號曰集靈)¶
(宫/)藏仙册府(見進象/經賦表)芝洞秋房(漢郊祀志宣/帝作芝房歌)檀林春乳¶
(齊竟陵王子良集經云如旃檀葉在伊羅林/其葉則臭伊羅臭葉在栴檀林其葉則香)冰谷銀沙¶
<pb:KR4b0017_WYG_007-36b>¶
(見和同/泰寺)山樓石柱(西域傳佛初生巳四王捧之置金/几上几施四塔并五石柱表之)異¶
嶺共雲同峯别雨(華嚴經為令一切衆生/遇清凉雲霔法雨故)冀城餘俗河¶
西舊風(漢楊惲報孫㑹宗書西河魏土文/侯所興有段干木田子方之遺風)水聲幽咽(見/哀)¶
(江南/賦)山勢崆峒(舊唐書隴右道岷州溢樂縣/有崆峒山山在縣西二十里)法雲常住¶
(華嚴經不壞法/雲徧覆一切)慧日無窮(王&KR0708;頭陀寺碑/注慧日喻明也)方域芥盡(維摩/經四)¶
(大海水入毛孔須/彌山入芥子等也)不變天宫(大藏一覽釋伽譜云刼初/天地大水彌滿風吹漸減)¶
(次第結沬/化為天宫)¶
　　終南山義谷銘(有序/)¶
<pb:KR4b0017_WYG_007-37a>¶
周保定二年歲次壬午七月己已朔大冢宰晋國公䕶¶
鑿石關之谷(見佛/龕銘)下南山之材維公匡濟彜倫(尚書洪/範彜倫)¶
(攸/叙)𢎞敷庻績(見羽/調曲)燮理餘暇(尚書兹惟三公論/道經邦燮理陰陽)披閱山¶
經以為終南惇物(禹貢注終南澧水所/出惇物澧水所經)日月虧蔽(司馬/相如)¶
(子虛賦日/月蔽虧)杶幹栝柏(語見/禹貢)椅桐梓漆(語見/詩)年代藴積於¶
何不有乃謀山澤之官(周禮山虞掌山林之政/令澤虞掌國澤之政令)兼引衡¶
虞之匠(周禮林衡若斬木材則受/法於山虞而掌其政令)東出藍田則控㶚乗¶
滻(司馬相如賦終始㶚滻師古曰㶚水出藍田谷/西入而入渭滻水亦出藍田谷北至覇陵入覇)西連¶
<pb:KR4b0017_WYG_007-37b>¶
子午則據涇浮渭(漢王莽傳子午道從杜陵直/絶南山徑漢中詳角調曲)派别八¶
溪流分九谷(張衡東京賦/九谷八溪)銅梁四柱(見佛/龕銘)石闕雙聳(水/經)¶
(注平房城南門夾道有兩石柱翼路若闕焉/漢揚雄甘泉賦封巒石闕彌迤乎延屬)青綺春門(見/同)¶
(州/還)溝渠交映綠槐秋市(見和劉/儀同)舟檝相通蓄之則為屯¶
雲(周易雲/雷屯)泄之則為行雨(見燈/賦)青牛文梓(見枯/樹賦)白鶴貞¶
松(見和/趙王)運以寘宫崇斯雲屋千櫨抗殿龍首干雲(見宫/調曲)¶
萬頃疏苖蟬鳴再熟(見和/永豐)川后讓德(文選謝靈運詩/川后時安流)山¶
靈景從(賈誼過秦論/贏糧而景從)豈如運石甘泉(見司/水)纔通櫟陽之¶
<pb:KR4b0017_WYG_007-38a>¶
殿(秦本紀始皇二十七年作甘泉宫前/殿築甬道自咸陽屬之詳賀傳位表)穿渠穀水直繞¶
金墉之城(水經注穀水逕洛陽小城北因阿舊/城憑結金墉故向地也詳和李司錄)將事未¶
勞為功實重國富人殷方傳千載因功立事敢勒山阿¶
銘曰¶
寥廓上浮崢嶸下鎮(見五張/寺碑)壁立千丈峯横萬仞(地理/志扶)¶
(風武功縣東有大山古文以為/終南其山高大周地之名山也)桂月危懸(見象/戲賦)風泉虛¶
韻(水經注漢水又東歷臨縣西為明月池白璧灣灣/狀半月清潭鏡徹上則風籟空傳下則泉響不斷)乗¶
輿嶺坂舉鍤雲根(漢溝洫志舉鍤為雲决渠為雨注吳/其炳曰張協雜詩雲根臨八極  五)¶
<pb:KR4b0017_WYG_007-38b>¶
(岳之雲觸石出/者雲之根也)八溪分注九谷通源北涵桐井(魏文帝/詩雙桐)¶
(生空/井)南浮石門(華山記南嶺東巖北面有二小/山一山有雙石豎生號曰石門)模象大¶
壯(見宫/調曲)規繩百堵(詩百堵/皆興)膠葛九成(司馬相如賦張樂/乎膠葛之宇郭璞)¶
(曰言曠逺深藐/也詳和同泰寺)徘徊千柱(見應/詔)桂棟凌波(屈原九歌桂/棟兮蘭橑)¶
柏梁乗雨(見應/詔)疏川奠谷落實催柯(見哀江/南賦)事均刋木¶
(禹貢禹敷土/隨山刋木)功侔鑿河(見温/湯碑)¶
　　思舊銘(有序南史梁宗室傳鄱陽忠烈王恢有男/女百人男封侯者三十九人女主三十八)¶
　　　(人世子範嗣範遣其弟觀寧侯永通南川周敷/傳敷臨川人也為郡豪族侯景之亂梁觀寧侯)¶
<pb:KR4b0017_WYG_007-39a>¶
　　　(蕭永等避難流寓聞敷信義皆往依之書樹屏/曰梁書高祖三王傳邵陵王綸與世祖  曰莊)¶
　　　(鐵小豎作亂乆挾觀寧懷安二侯以為名號按/周王褒集送觀寧侯葬詩云疇昔同羈旅則江)¶
　　　(陵之䧟永亦/隨例入西魏)¶
歲在攝提(見徴/調曲)星居鶉首(見哀江/南賦)梁故觀寧侯蕭永卒¶
嗚呼哀哉人之戚也既非金石所移(曹植贈白馬王彪/詩自顧非金石咄)¶
(唶令/心悲)士之悲也寧有春秋之異(淮南子春女悲秋/士哀知物化矣)高臺¶
巳傾稷下有聞琴之泣(新序齊稷下先生喜議政事桓/譚新論雍門同說孟嘗君曰千)¶
(秋萬歲後高臺既以傾周/引琴鼓之孟嘗君涕泣)壯士一去燕南有擊筑之悲¶
<pb:KR4b0017_WYG_007-39b>¶
(見二巻/及使北)項羽之晨起帳中(見入彭/城館)李陵之徘徊岐路(見/擬)¶
(咏/懷)韓王孫之質趙(韓世家公子蟣虱/質於楚良不得歸)楚公子之留秦(見/哀)¶
(江南/賦)無假窮秋於時悲矣(見傷/心賦)况復魚飛武庫預有棄¶
甲之徵(晋五行志魏嘉平中有二魚集/武庫屋王肅曰殆有棄甲之變)鳥伏狄泉先見¶
横流之兆星紀吳亡庚辰楚滅(見哀江/南賦)紀侯大去(左傳/紀侯)¶
(大去其國/違齊難也)鄅子無歸(左傳邾人襲鄅盡俘以歸鄅/子曰余無歸矣從帑於邾)原隰¶
載馳(詩載馳載驅歸/唁衛侯詳將命)轘轅長别(楚辭注禹治水時自化/為熊以通轘轅之道塗)¶
(山氏見之而慙遂化為石時方孕啓禹曰歸/我子於是石破北方而啟生其石在嵩山)甲裳失矣¶
<pb:KR4b0017_WYG_007-40a>¶
(左傳屈蕩搏趙/旃得其甲裳)艅艎棄焉(見哀江/南賦)河傾酸棗(漢溝洫志/孝文時河)¶
(决酸/棗)杞梓與樗櫟俱流海淺蓬萊(見步/虛詞)魚鼈與蛟龍共¶
盡焚香複道詎歛遊魂(未/詳)載酒屬車寧消愁氣(見馬/射賦)芝¶
蘭蕭艾之秋形殊而共瘁(見連/句)羽毛鱗介之怨聲異而¶
俱哀(淮南子九夷八狄之哭/也殊聲而皆悲一也)所謂天乎乃曰蒼蒼之氣¶
(莊子天之蒼/蒼其正色耶)所謂地乎其實博博(一作/搏搏)之土(後漢王潛/夫論昔樂)¶
(毅以博博之/小燕破强齊)怨之徒也何能感焉彫殘殺翮無所假於¶
風飈(見代/人表)零落春枯不足煩於霜露(桓寛鹽鐵論秋蓬/被霜遭風則零落)¶
<pb:KR4b0017_WYG_007-40b>¶
幕府昔開賢俊翹首(後漢周黨等傳論永平初東平王/蒼為驃騎將軍開東閣延賢俊班)¶
(固集奏記東平王蒼曰/幕府新開廣延羣俊)為羈終歲門人謝焉(楚世家晋/叔向論子)¶
(干為羈終世可謂無民矣晋荀朂傳仕魏辟大將/軍曹爽掾爽誅門生故吏無敢仕者朂獨臨赴)至於¶
東首告辭(禮記䘮人記疾病/寢東首於北牖下)西陵長徃(見哀江/南賦)山陽車¶
馬(見傷王/司徒)望(藝文/作永)别郊門(晋陶潛集挽歌云嚴霜/九月中送我出逺郊)潁川¶
賓客(漢書灌嬰賓/客横潁川)遥悲松路(見傷王/司徒)嵇叔夜之山庭尚¶
多楊柳(晋書嵇康字叔夜宅中有/一柳樹每夏月居其下)王子猷之舊徑惟餘¶
竹林(晋書王徽之字子猷/常寄居空宅便種竹)王孫葬地方為長樂之宫(史/記)¶
<pb:KR4b0017_WYG_007-41a>¶
(秦樗里子卒葬於渭南章臺之東曰後百歲是當有天/子之宫夾我墓漢興長樂宫在其東未央宫在其西武)¶
(庫正直/其墓)烈士埋魂即是將軍之墓(列士傳羊角哀與左/伯桃為友俱往仕楚)¶
(至梁山逢雪糧盡度不兩全遂併糧與哀至楚楚用為/上卿後收葬伯桃伯桃墓逼近荆將軍陵而伯桃告云)¶
(吾日夜被荆將軍伐之哀乃加兵未勝云我向地下看/之遂自刎死博物志異聞注周日用曰其墓在苑陵之)¶
(原求見其墓碑將軍名乃作次非字也漢/書地理志河南郡故秦三川郡領苑陵縣)昔嘗歡宴(沈/約)¶
(傷虞炎詩擕/手同歡宴)風月留連(宋孝武帝擬漢武帝李夫人賦/徙倚雲日徘徊風月嵇康琴賦)¶
(留連/爛漫)追憶平生(漢張耳傳貫高箯與前卬/視泄公勞若如平生歡)宛然心目及¶
乎垂翅秦川(見和張/侍中)關河羈旅(見哀江/南賦)降乎悲谷之景¶
<pb:KR4b0017_WYG_007-41b>¶
(淮南子曰至於悲谷是謂晡/時注悲谷西南方之大壑也)實有憂生之情(見宗/廟歌)美酒¶
酌焉猶憶建鄴之水(見和/永豐)鳴琴在操終思華亭之鶴(見/擬)¶
(咏懷及/二巻)重為此别嗚呼甚哉麟亡星落(春秋運斗樞衡/星得則麒麟生)¶
(萬人/壽)月死珠傷(見望/月)瓶罄罍恥(詩瓶之罄矣/惟罍之恥)芝焚蕙嘆¶
(古詩芝焚/蕙增嘆)所望鍾沉德水聲出風雲(漢郊祀志秦文公/獲黑龍此水德之)¶
(瑞於是更名河曰德水宋劉敬叔異苑西河有/鐘在水中晦朔輒鳴聲響悲激羈客聞而悽愴)劍没豐¶
城氣存牛斗(見從/駕)澘然思舊乃作銘云¶
風雲上慘(見郊/行)舟壑潛移(莊子藏舟於壑謂之固矣夜/半有力者負之而走昧者不)¶
<pb:KR4b0017_WYG_007-42a>¶
(知/也)駸駸霜露君子先危(史記平津侯傳天子報曰君不/幸罹霜露之疾商鞅傳危若朝)¶
(露/)紀侯大去懷王不返(漢書范増曰懷/王入秦不反)玉樹常埋(晋書/庾亮)¶
(卒何充嘆曰埋玉樹於/土中使人情何能巳巳)風流遂逺(世說王東亭亡後王/敬道與㑹嵇王道子)¶
(書曰元琳風流之美公私所/寄忽爾䘮失豈惟風流相悼)荀伯(藝文/作卿)舊縣(荀卿傳荀/卿適楚而)¶
(春申君以為蘭陵令春申君死而荀卿廢/因家蘭陵梁書武帝南蘭陵中都里人)慶封餘邑(左/傳)¶
(慶封奔吳吳勾/餘予之朱方)萬里歸魂修門詎入(宋玉招魂魂兮歸/來入修門些王逸)¶
(曰修門郢/城門也)城連武庫山枕盧龍(魏武帝紀田疇引軍出/盧龍塞水經注濡水又)¶
(南黄洛水注之北出盧/龍山南流入於蠕蠕水)思歸道遠返葬無從(見哀江/南賦)徒¶
<pb:KR4b0017_WYG_007-42b>¶
留送雁(㑹稽典錄虞國為日南太守卒於官有雙/雁逐䘮還至餘姚住墓前歴三年乃去)空靡¶
長松(見崇/傳)平陵之東無復梧桐(古歌平陵東松柏桐不/知何人刼義公崔豹古)¶
(今注平陵東翟義門人所作也/王莽殺義義門人作歌以怨之)松聲蕭瑟長起秋風(見/傷)¶
(心/賦)疇昔隆貴提擕語黙(禮記長者與之提/擕繫辭或黙或語)託情嵇阮(藝/文)¶
(作琴晋書嵇康胸懷所寄以高契/難明所與神交者惟阮籍山濤)風雲相得(見象/戲賦)有酒¶
如澠終温且克(左傳晉侯以齊侯宴投壺齊侯/舉矢曰有酒如澠詩飲酒温克)朝陽落¶
鳳(見羽/調曲)大野傷麟(見哀江/南賦)佳城鬱鬱流寓於秦(見傷/心賦)山¶
陽相送惟餘故人(見傷王/司徒)孀機嫠緯(淮南子寡婦曰孀/左傳嫠不恤其緯)¶
<pb:KR4b0017_WYG_007-43a>¶
獨鶴孤鸞(見擬咏懷/及鏡賦)閨深夜靜風高月寒生平巳矣懷¶
舊何期(晋潘岳懷舊賦序余見父友東武戴侯楊君肇/遂申之以婚姻而道元公嗣亦隆世親之愛不)¶
(幸父子凋殞/慨然賦之)匣中絃絶(見步/虛詞)鄰人笛悲(見傷王/司徒)昔為幕¶
府(見哀江/南賦)今成繐帷(文選謝朓銅雀臺/詩繐帷飄井幹)¶
　　梁東宫行雨山銘¶
山名行雨地異陽臺佳人無數神女羞來(見燈/賦)翠幔朝¶
開(武夷山記玉皇與太姥魏真人武夷君建幔亭綵屋/是日與鄉人宴飲汝等皆吾之曾孫也晋陸機集招)¶
(隱詩曰宻/葉成翠幄)新妝旦起樹入牀頭花來鏡裏草緑衫同花¶
<pb:KR4b0017_WYG_007-43b>¶
紅面似(西京雜記卓文君/臉際常若芙蓉)開年寒盡(見應/令)正月遊春俱¶
除錦帔(典畧夫子見南/子在錦帷之中)併脫紅綸(見和/趙王)天絲劇藕(見春/賦)¶
蝶粉多塵(道書蝶交/則粉退)横藤礙路(廣雅虆/藤也)垂柳低人誰言¶
洛浦一箇河神(魏曹植洛神賦序余朝京師還濟洛/川古人有言斯水之神名曰宓妃)¶
　　東宫玉帳山銘¶
玉帳寥廓(抱朴子外篇兵在太乙玉帳/之中不可攻也詳五張寺碑)崑山抵鵲(見哀/江南)¶
(賦/)總葉成帷(見行雨/山銘)連珠起幕玉策難移(山海經西北/曰密山黄帝)¶
(取密山之玉策/投之鍾山之陰)金花不落(合璧事類陰真君歌曰北方/正氣為河車東方甲乙成丹)¶
<pb:KR4b0017_WYG_007-44a>¶
(砂兩情合養為一體/朱雀調運生金花)隱士彈琴(列仙傳稷丘公華山道/士漢武封禪公乃短章)¶
(甫擁瑟/來迎)仙人看博(異苑昔有人乗馬出平遥峪裏有二觀/老翁相與摴蒲遂下馬以䇿抵地而)¶
(之自謂俄頃視其馬䇿漼然巳爛顧瞻/其馬鞍骸皆朽既還其家無復親舊)巖留舊鼎(南越/書熈)¶
(安縣山下有神鼎天清水澄則見鼎刺史劉道安常使/繫其耳而牽之耳脫而鼎潛既而執役者莫不疾耳葢)¶
(尉佗/之鼎)雲上新荆(吕氏春秋/山雲草莾)煑石初爛(神仙傳白石生/嘗煑白石為糧)燒¶
丹欲成(神仙傳藥之上/者有九轉還丹)桑田屢變海水頻盈(見步/虛詞)長聞¶
鳯曲永聽蕭聲(見春/賦)¶
　　吹臺山銘¶
<pb:KR4b0017_WYG_007-44b>¶
江寧吹嶺(丹陽記江寧縣南四十里慈母山積石臨江/生簫管竹自伶倫採竹嶰谷其後惟此幹見)¶
(珍故歴代常給樂府/而俗呼曰鼓吹山)雖山出筠(未詳按拾遺記蓬山有/浮筠之簳有青鸞集其)¶
(上仙者來觀戲焉風吹/竹折聲如鐘磬之音)秦簫下鳳(見春/賦)此岫為真青槐¶
避日(爾雅守宫槐/葉晝聶宵炕)朱草司晨(帝王世紀帝堯時朱草生/於郊又堯時有草夾階而)¶
(生隨月生死以占日/月之數名曰蓂莢)石名新婦(臨海記石新婦山亦名/似人山上石悉綵色石)¶
(參差似人形永文帝遣畫王/模寫山狀圖於白團扇焉)樓學仙人(地理志天門零/陽縣有半石岡)¶
(岡上有石/名仙人樓)吳中字玉(古逸詩夫差女玉悅韓重欲嫁不/得而死重弔於墓側玉形見歌曰)¶
(羽族之長名為鳳凰/一日失雄三年感傷)城南姓秦(見七/夕賦)比花依樹登榭要¶
<pb:KR4b0017_WYG_007-45a>¶
春(魏劉楨贈五官中郎將詩要我以陽春光秩/臣曰顔延之詩風觀要春景月榭迎秋)舞能留¶
客(見燈/賦)聲便度新(見春/賦)雕梁數振無復輕塵(劉向别録/魯人虞公)¶
(發聲清哀/拂動梁塵)¶
　　至仁山銘¶
峯横鶴嶺(臨海記郡西北有白鶴山周迴六十里高三/百丈泄水懸注遥望如倒挂白鶴因以為名)¶
水學龍津(見小/園賦)瑞雲一片(郭子横洞㝠記稱東方朔云/東海大明之墟在釡山山出)¶
(瑞雲應王/者之符命)仙童兩人(見謝周/明帝啓)三秋雲薄(易通卦騐立秋/濁陰雲出如赤)¶
(繒/)九日寒新(宋玉九辯憯悽增/欷兮薄寒之中人)真花暫落(見謝趙/王啓)畫樹¶
<pb:KR4b0017_WYG_007-45b>¶
常春(見和示/内人)横石臨砌飛簷枕嶺璧繞藤苖(見行雨/山銘)窻¶
銜竹影菊落秋潭(漢地理志𢎞農郡析縣注師古曰/鞠水出柳谷即今所謂菊潭也)桐¶
疎寒井(見義/谷銘)仁者可樂將由愛靜(論語仁者樂山/又曰仁者靜)¶
　　望美人山銘(藝文作/徐陵)¶
高唐礙雨(見燈/賦)洛浦無舟(魏曹植洛神賦/御輕舟而上泝)何處相望山¶
邊一樓(袁彦伯羅浮山疏遥望一石樓直上當十餘里/許石樓之於山頂十分之一耳去縣三十里便)¶
(見山基至所登/處皆平敞極目)峯因五婦(蜀王本紀秦王獻美女與蜀/王蜀王遣五丁迎女見一大)¶
(蛇入山穴中五丁并引蛇山崩秦五女/皆上山化為石今梓橦縣有五婦山)石是三侯(未詳/按列)¶
<pb:KR4b0017_WYG_007-46a>¶
(異傳豫章女子戴氏久疾出見小石曰能有神能差有/疾者當事汝夜夢人告之吾將佑汝從後漸差遂立祠)¶
(名石/侯祠)嶮踰地肺(謝靈運遊名山志玉/溜山一名地肺山)危陵天柱(漢郊祀/志武帝)¶
(登禮灊之天柱/山號曰南嶽)禁苑斜通春人常聚樹裏聞歌枝中見¶
舞恰對妝臺諸窻晝開(東宫舊事宫有四面窻有八/所綾綺連錢及青匡郭飛板)斜¶
看已識直喚便迴豈同織女非秋不來(見和示/内人)¶
　　明月山銘¶
竹亭標嶽(海錄碎事蜀崗其勢自西北/來至揚州北竹亭西乃絶)四面臨虛山危¶
簷逈葉落窻疏看椽有笛(見連/珠)對樹無風(見傷/心賦)風生石¶
<pb:KR4b0017_WYG_007-46b>¶
洞(盛𢎞之荆州記宜都狼山縣山有風穴口/大數尺名曰風井夏則風出冬則風入)雲出山根¶
(見義/谷銘)霜朝唳鶴(見小/園賦)秋夜鳴猿(宜都山川記峽中猿鳴/至清諸山谷傳其響泠)¶
(泠不絶又文選梁沈約石/塘瀬聽猿詩噭噭夜猿鳴)堤梁以堰野路疑村船横埭¶
下樹夾津門寧殊華蓋(葛仙翁傳崑崙山一曰華葢天/柱仙人所居洞天福地記華蓋)¶
(山周迴四十里名曰容成太玉之天/在温州永嘉縣仙人修羊公治之)詎識桃源(見擬/咏懷)¶
　　刀銘三首¶
風伯吹罏雲師鍊冶(吳越春秋越王允常聘歐冶子作/名劍五枚以純鈎示薛燭曰客有)¶
(以鄉三十駿馬千匹千戸之都二賈此劍可乎薛燭曰/不可臣聞初造此劍赤堇之山破而出錫若耶之溪涸)¶
<pb:KR4b0017_WYG_007-47a>¶
(而出銅雨師灑道雷公發/鼔天帝裝炭太乙下觀)鐵燄朝流(蜀志闔閭造二劍/金鐵未流干將)¶
(夫妻乃斷髮剪指/投於爐中乃濡)金精夜下(見報寄/洛州)價重十城名高千¶
馬¶
千金頴合(吕氏春秋伍員解其劍以予丈人曰此/千金之劍也禮記兄獻刀則却刃授頴)百錬¶
鋒成(崔豹古今注吳大帝/有寶刀三一曰百錬)光連斗氣(見從/駕)燄動山精(未/詳)¶
身文水動刃古珠生(越絶書風胡子曰太阿巍巍翼翼/如流水之波玉市從文間起至脊)¶
(而止如珠而不可/枉文若流而不絶)¶
斗精遥降(吳越春秋伍子胥過江解劍與漁父/曰此劍中有七星北斗文其值百金)山靈下¶
<pb:KR4b0017_WYG_007-47b>¶
從(未/詳)水文千曲蛇鱗百重(見聽/擣衣)燕砥歛刃(莊子天子之/劍以燕谿石)¶
(城為鋒齊岱為鍔晋衛為/脊周宋為鐔韓魏為鋏)蜀水開鋒(浦元傳有竒思為/諸葛亮鑄刀三千)¶
(口刀成自言漢水鈍弱/不任淬用蜀江爽烈)氣生分景(列子衛孔周其祖得/殷帝之寶劍三二曰)¶
(承影將旦昧爽之交旦夕昏明/之際北面而察之莫識其狀)環成屈龍(浦元傳以竹/筒納鐵珠滿)¶
(中舉刀斷之應手虛落因曰神/刀今屈耳環者乃師其遺法)¶
　讚¶
　自古聖帝名賢讚二十七首¶
　　黄帝見廣成子¶
<pb:KR4b0017_WYG_007-48a>¶
治身紫府問政青丘(雲笈七籖軒轅本紀東到青邱山/見紫府先生受三皇内文大字以)¶
(劾召/萬神)龍湖鼎没(見祀/圓丘)丹竈珠流(見謝趙/王啓)疎雲即雨落木¶
先秋至道須極長生可求(見賀傳/位表)¶
　　堯登壇受圖¶
登壇洛汭沉玉河湄(見馬/射賦)丹圖馭馬綠甲乗龜榮光上¶
幕休氣連帷(見羽/調曲)雖允克讓於見文思(見祀/方澤)¶
　　舜舞干戚¶
平風變律(帝王世紀舜以六律五聲/八音協治詳賀傳位表)擊石來儀(舜典鳳/凰來儀)¶
<pb:KR4b0017_WYG_007-48b>¶
(詳步/虛詞)先齊七政(見哀江/南賦)更服三危(孟子舜殺三/苗於三危)朱干獨¶
舞玉戚空麾(帝王世紀有苖氏負固不服禹請征之舜/修教三年執干戚而舞之有苖請服詳賀)¶
(新樂/表)南風一曲拱已無為(見馬/射賦)¶
　　禹渡江¶
三江初鑿九谷新成(禹貢三江既/入九山刋旅)風飛鷁涌(韻集鷁首/天子船也)¶
水起龍驚樂天知命無待憂生危舟遂靜亂檝還平(見/哀)¶
(江南/賦)¶
　　湯解祝網¶
<pb:KR4b0017_WYG_007-49a>¶
連珠兩起(未/詳)合玉雙沉(尚書中候天乙在亳諸隣國襁/負歸德東觀乎雒降三分璧黄)¶
(魚雙躍出濟於壇化為黒玉赤/勒曰𤣥精天乙受神福伐桀克)穀為祥樹(吕氏春秋成/湯之時有榖)¶
(生庭昏生至旦而大合拱史請卜其故湯退卜者曰吾/聞見祥而為不善則福不至見妖而為善則禍不至三)¶
(日而/穀亡)桑見樂林(左傳襄公十年宋公享晋侯於楚邱請/以桑林荀罃辭及著雍疾卜桑林見晋)¶
(侯有間注桑林殷天/子之樂名間疾差也)三方落網一面驅禽德矣聖政仁¶
乎用心(見和王/内史)¶
　　文王見呂尚¶
言歸養老(齊世家吕尚曰吾聞西/伯賢又善養老盍往焉)垂釣西川岸止磻石¶
<pb:KR4b0017_WYG_007-49b>¶
溪惟小船(見宫/調曲)風雲未感(見象/戲賦)意氣怡然有此相望於¶
兹幾年(見和張/侍中)¶
　　武丁迎傅說¶
虞田路斷辭(疑作/沙)澗泉飛躬勞版築有弊韋衣(見宮/調曲)賢¶
臣入夢天賜無違(尚書說命夢/帝賚予良弼)千巖之下遂得同歸¶
　　成王刻桐葉封虞¶
唐叔百里居河之汾帝刻桐葉天書掌文禮以成德樂¶
以歌勲天子無戲唐其有君(晋世家唐叔虞者周武王/子及生文在其手曰虞遂)¶
<pb:KR4b0017_WYG_007-50a>¶
(因命之成王與叔虞戯削桐葉為珪與虞曰以封汝史/佚曰天子無戯言言則史書之禮成之樂歌之於是遂)¶
(封叔虞於唐唐在/河汾之東方百里)¶
　　漢高祖置酒沛宫¶
遊子思舊來歸沛宫還迎故老更召歌童雖欣入沛(漢/高)¶
(帝紀上還過沛留置酒沛宫悉召故人父老子弟佐酒/發沛中兒得百二十人教之歌酒酣上擊筑自歌曰大)¶
(風起兮雲飛揚威加海内兮歸故鄉安得猛士兮守四/方謂沛父兄曰遊子悲故鄉吾雖都關中萬嵗之後吾)¶
(魂魄猶/思樂沛)方念移豐(見春/賦)酒酣自舞先歌大風¶
　　漢武帝聚書¶
<pb:KR4b0017_WYG_007-50b>¶
獻書路廣藏書柱開(劉歆七畧孝武皇帝勅丞相公孫/𢎞廣開獻書之路百年之間書積)¶
(如丘山故外則有太常太史博士之藏内則有延閣廣/内秘室之府老子傳注索隱曰老子為柱丁史即藏室)¶
(之柱下因/以為官名)秦儒出谷(見哀江/南賦)漢簡吹灰(秦始皇本紀李/斯請史官非秦)¶
(記皆燒之非博士官所職天下敢有/藏詩書百家語者悉詣守尉雜燒之)芝(疑作/金)泥印上玉¶
匣封來(拾遺記元封元年浮忻國貢蘭金之泥即銀燭/是也常以此泥封諸函匣及諸宫門鬼魅不敢)¶
(干當漢世上將出征及使/絶國多以此泥為璽封)坐觀風俗不出蘭臺(漢官儀/御史中)¶
(丞二人其一别在殿/中兼典蘭臺秘書)¶
　　袁盎諫文帝¶
<pb:KR4b0017_WYG_007-51a>¶
千乗峻轍(見馬/射賦)六轡危行(詩六轡/如琴)跡迴松坂山斜柳城¶
龍淵地狹(見從/駕)華蓋風驚(見羽/調曲)賢臣攬轡可謂忠貞(漢/袁)¶
(盎傳上從㶚陵上欲西馳下峻坂盎攬轡曰陛下騁六/飛馳不測山有如馬驚車敗陛下縱自輕奈高廟太后)¶
(何上/乃止)¶
　　朱雲折檻¶
上書直諫有怙明君先求斬馬遂請龜文身摧欄檻義¶
烈風雲應從御史翻賴將軍(左思魏都賦劍則龜文龍/藻漢朱雲傳雲字游魯人)¶
(徙平陵成帝時丞相故安昌侯張禹以帝師位特進雲/曰臣願賜上方斬馬劍斬佞臣一人以厲其餘上問誰)¶
<pb:KR4b0017_WYG_007-51b>¶
(也對曰安昌侯張禹上大怒御史將雲下雲攀殿檻檻/折御史將雲去於是左將軍辛慶忌免冠解印綬叩頭)¶
(殿下上意解曰勿易/因而輯之以旌直臣)¶
　　周公戒伯禽¶
伯禽居魯(魯世家周公卒相成王而/使其子伯禽代就封於魯)鳴玉來朝(禮記玉/藻將適)¶
(公所史進象笏書對命/既服習容觀玉聲乃出)周公政治為國風謡(詩疏周公/陳豳公之)¶
(教自始至成述其政教之始則為豳風述其政/教之中則為豳雅逑其政教之成則為豳頌)北山有¶
梓南山有喬禮容雖備俯仰無驕(說苑伯禽與康叔封/朝成王見周公三見)¶
(而三笞康叔封與伯禽見商子商子曰南山之陽有木/焉名曰喬實而仰喬者父道也南山之隂有木焉名曰)¶
<pb:KR4b0017_WYG_007-52a>¶
(梓實而俯梓者子道也二子見周公入/門而趨登堂而跪公拂其首勞而食之)¶
　　五月披裘負薪¶
披裘當夏俗外為心雖逢季子不拾遺金(見小/園賦)禽巢欲¶
逺魚沉惟深(劉峻山栖志鳥居山上層巢木末魚潛/川下窟穴泥沙豈好異哉葢性然也)清¶
聲滅跡何必山林(郭璞遊仙詩長揖當/塗人去來山林客)¶
　　王祥扣冰魚躍¶
王祥之母鮮鱗是求氷連釣浦凍塞寒流精誠有感無¶
假沉鈎二老同膳雙魚共浮(見傷王/司徒)¶
<pb:KR4b0017_WYG_007-52b>¶
　　孫叔敖逢蛇¶
叔敖朝出容悴還家母氏顧訪知埋怪蛇爾有陰德陽¶
報將加終為楚相卒有榮華(漢賈誼書孫叔敖為兒出/遊還憂不食母問其故泣)¶
(曰今旦見兩頭蛇母曰蛇安在曰聞見兩頭蛇者死恐/人復見之巳殺而埋之矣母曰無憂汝不死矣吾聞有)¶
(陰德必有陽報汝/必當貴後為楚相)¶
　　高鳳好書不知流麥¶
高鳳好學專心不迴流連經笥(後漢邊韶傳韶曰/腹便便五經笥)對玩¶
書臺(司馬彪續漢書靈臺者乃周家之所造/臺也圖書術籍珍玩寶怪皆所藏也)石門雲度¶
<pb:KR4b0017_WYG_007-53a>¶
(見義/谷銘)銅梁雨來(見佛/龕)麥流雖逺書巻猶開(見報寄/隱士)¶
　　張良遇黄石公¶
張良取履跪授無辭兵書一巻長者三期(漢張良傳良/嘗閒從容步)¶
(遊下邳圯上有一父老衣褐至良所直堕其履圮下顧/謂良曰孺子下取履良强忍下取履因跪進父以足授)¶
(之笑而去復還曰孺子可教矣後五日平明與我期此/五日平明良往父巳先在怒曰與老人期後何也去後)¶
(五日蚤㑹五日雞鳴往父又先在復怒曰後何也去後/五日復蚤來五日良半夜往有頃父亦來喜曰當如是)¶
(出一編書曰讀是則為王者師十三年孺子見我濟北/榖城山下黄石即我巳後果得榖城山下黄石取而寶)¶
(祠/之)昔稱韓相今為帝師(見擬/咏懷)糓城餘石還歸舊祠¶
<pb:KR4b0017_WYG_007-53b>¶
　　師尚父授丹書¶
尚父一遇周王是親赤雀既下(見祀/赤帝)丹書巳陳(通鑑武/王踐阼)¶
(三日師尚/父陳丹書)自論秉鉞(齊世家師尚父左杖黄鉞右把白/旄以誓曰蒼兕蒼兕總爾衆庶)¶
長别垂綸獨有磻石留名渭濱(見宫調曲/和張侍中)¶
　　榮啓期三樂¶
榮期三樂惟人與年夫子相遇即以為賢性靈造化風¶
雲自然雅琴雖古獨有鳴絃(見和張/侍中)¶
　　夫子見程生¶
<pb:KR4b0017_WYG_007-54a>¶
程生夫子一遇相知薄言傾蓋桑陰遂移清揚共美賢¶
聖同羇陳詩難别贈絹傷離(家語孔子之郯遇程子於/塗傾葢而語終日甚相親)¶
(顧謂子路曰取束帛以贈先生詩不云乎有美一人清/揚宛兮邂逅相遇適我願兮今程子天下賢者也於斯)¶
(不贈則終身弗能/見也詳温湯碑)¶
　　鉏麑見趙盾¶
趙盾將朝端衣整笏鉏麑受命衝冠危髮惆悵賢臣顧¶
瞻城闕利劒不抽青槐先絶(左傳趙宣子驟諫公患之/使鉏麑賊之晨徃寢門闢)¶
(矣盛服將朝尚早坐而假寐麑嘆曰不忘㳟敬民之主/也賊民之主不忠棄君之命不信有一於此不如死也)¶
<pb:KR4b0017_WYG_007-54b>¶
(觸槐而死藺相如傳相如持璧却立倚柱怒/髮上衝冠曹植贈白馬王彪詩顧瞻戀城闕)¶
　　蔡澤就唐生相¶
蔡澤羇旅唐生决絶無勞神策(見步/虛詞)不問靈龜(周易舍/爾靈龜)¶
富貴自取年壽須期雖云異相㑹待逢時(蔡澤傳澤干/諸侯不遇而)¶
(從唐舉相舉熟視而笑曰吾聞聖人不相其先生乎澤/知舉戯之乃曰富貴吾所自有所不知者壽也乃西入)¶
(秦昭王拜/為秦相)¶
　　李陵蘇武别¶
李陵北去蘇武南旋歸驂欲動别馬將前河橋兩岸臨¶
<pb:KR4b0017_WYG_007-55a>¶
路悽然故人此别知應幾年(見擬咏懷/趙國公序)¶
　　樊噲見項王¶
樊噲將軍漢王車右不憚鋒刃何辭斗酒霸上屯軍(漢/樊)¶
(噲傳亞父謀欲殺沛公令項莊拔劍舞坐中欲擊沛公/噲居營外聞事急乃持盾入立帳下羽問為誰張良曰)¶
(沛公驂乗樊噲也羽曰壯士賜之巵酒彘肩噲既飲酒/拔劍切肉食之羽曰能復飲乎噲曰臣死且不惜豈特)¶
(巵酒乎沛公留車騎獨騎馬噲等/四人步從從山下走歸霸上軍)鴻門固守持謝范增¶
惟留玉斗(漢高帝紀或說沛公守函谷關羽西入關關/門閉羽大怒使黥布等攻破函谷關沛公見)¶
(羽鴻門謝使張良獻玉斗范増増怒/撞其斗起曰吾屬今為沛公虜矣)¶
<pb:KR4b0017_WYG_007-55b>¶
　　秦穆公飲盜駿馬¶
駿馬遇盜秦王不嗔先傾美酒翻畏傷人鄰兵向國窮¶
冦侵秦於時大盜還作功臣(說苑秦繆公常出而忘其/駿馬自徃求之見人巳殺)¶
(其駿馬方共食其肉繆公曰吾聞食駿馬肉不飲酒者/傷人即以次飲之酒居三年晋攻秦穆公圍之往時食)¶
(馬肉者相謂曰可以出死報食/馬得酒之恩遂獲惠公以歸)¶
　　延陵季子遇徐君¶
徐君有禮季子惟賢經過一遇如舊依然人非别後心¶
許生前長松雖合寶劍猶懸(吳世家季札之初使北過/徐徐君好季札劍口不敢)¶
<pb:KR4b0017_WYG_007-56a>¶
(言季札知之為使上國未獻還至徐徐君巳死乃解其/寶劍繫徐君冢樹而去季子曰始吾心巳許之豈以死)¶
(倍吾心哉新序徐人歌曰延陵季子/兮不忘故脫千金之劍兮帶墳墓)¶
　　鶴讚(有引/)¶
武成二年春三月雙白鶴飛集上林園大將鄭偉布弋¶
設罝並皆禽獲六翮巳摧(晋趙景真與嵇茂齊書/鋒鋩靡加六翮摧屈)雙心¶
俱怨(見鴛/鴦賦)相顧哀鳴孤雄先絶孀妻向影信奏事階墀¶
立使為讚¶
九臯遥集(詩鶴鳴/于九臯)三山逈歸(見和王/少保)華亭别唳洛浦仙¶
<pb:KR4b0017_WYG_007-56b>¶
飛(見哀江/南賦)不防離繳(見和張/侍中)先遭合圍(見征/客)籠摧月羽¶
(見和/趙王)弋碎霜衣(宋鮑昭舞鶴賦疊雙毛/而弄影振玉羽而臨霞)塞傳餘號(梁元/帝𤣥)¶
(覽賦㳂鶴/塞于潯陽)關仍舊名(漢宫闕疏白鶴太子所居之地凡/人不得輒入故云鶴禁梁昭明太)¶
(子集答湘東王書/曰掩鶴關而高卧)南遊湘水(盛𢎞之荆州記衡山有三/峯極秀一名紫葢澄天明)¶
(景輒有一雙白/鶴迴翔其上)東入遼城(見歩/虛詞)雲飛欲舞(相鶴經翔于/雲故毛豐而)¶
(肉/疎)露落先鳴(見小/園賦)六翮摧折九門嚴閉(見擬/咏懷)相顧哀鳴¶
肝心斷絶松上長悲(見和/趙王)琴中永别(見擬/咏懷)¶
　庾開府集箋註巻七¶
