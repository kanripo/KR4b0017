# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.117600
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷一
<pb:KR4b0017_WYG_001-1a>¶
欽定四庫全書¶
　庾開府集箋註巻一¶
　　　　　　　　　　　　　周　庾信　撰¶
　　　　　　　　　　　　　吴江吴兆宜註¶
　　三月三日華林園馬射賦(并序武徐樹榖曰周明/帝紀  成二年三月㑹)¶
　　　(羣公諸將卿大夫及突厥使者於芳林園賜錢/帛各有差園在長安明矣賦稱嵗次昭陽繫辛)¶
　　　(已年乃武帝保定元年也盖武帝初即位踵行/故事而史偊失書耳按魏志云芳林園避少帝)¶
　　　(諱改曰華林是則鄴下圥有芳林園後既/無諱當避而此賦亦改芳為華未詳何故)¶
<pb:KR4b0017_WYG_001-1b>¶
臣聞堯以仲春之月刻玉而遊河(帝王世紀後年二月/堯率羣臣刻璧為書)¶
(東沈/洛水)舜以甲子之朝披圖而巡洛(帝王世紀舜攝政二/十八年而堯崩三年)¶
(䘮畢舜年八十一以仲冬甲子日次於畢始即真以土/承火色尚黄  徐炯曰竹書紀年舜設壇於河依堯故)¶
(事至於下昃榮光休至/黄龍負圖出於壇畔)夏后瑤(疑作/璿)臺之上或御二龍¶
(竹書紀年曰帝啟元年大饗諸侯於璿臺山/海經曰大欒之野夏后啟乃於此乗兩龍)周王𤣥圃¶
之前猶驂八駿(穆天子傳銘迹於𤣥圃之上以詔後世/天子命駕八駿之乗右服華騮而左騄)¶
(耳右驂赤驥而左白義次車之乗右/服渠黄而左踰輪右盜驪而左山子)我大周之創業也¶
南正司天北正司地(史記歴書顓頊命南正重司天/以屬神火正黎司地以屬民)平¶
<pb:KR4b0017_WYG_001-2a>¶
九黎之亂(帝王世紀顓頊/平九黎之亂)定三危之罪(尚書舜典竄三/三苗於三危)¶
雲紀御官(三皇本紀黄帝/官名皆以雲)鳥司從職(左傳剡子曰少昊摯/之立也鳯鳥適至故)¶
(紀於鳥為鳥司而鳥/名𤣥鳥氏司分者也)皇王有秉歴之符(尚書大禹謨天/之厯數在汝躬)¶
(汝終陟/元后)𤣥珪有成功之瑞(尚書禹貢禹錫/𤣥瑞告厥成功)豈直天地合¶
徳(繫辭夫大人者/與天地合其徳)日月光華而已哉(吕氏春秋虞舜卿/雲歌曰日月光華)¶
(旦復/旦分)皇帝以上聖之姿膺下武之運(詩下武/惟周)通乾象之¶
靈啟神明之徳(繫辭乾天也天垂象見吉凶又/故神武而不殺以神明其徳夫)夷典秩¶
宗見之三禮(尚書舜典帝曰有能典朕三/禮僉曰伯夷帝曰汝作秩宗)夔為樂正聞¶
<pb:KR4b0017_WYG_001-2b>¶
之九成(劉向説苑夔為樂正/尚書夔曰簫韶九成)克已備於禮容(論語克巳/復禮為仁)¶
(坐胡渭生曰漢書龔遂曰/  則誦詩書立則習禮容)威風總於戎政(渭生曰潘朂/魏公九錫文)¶
(王師首路威風先逝又潘/岳西征賦明戎政之果毅)加以卑宫菲食(論語禹菲飲/食而致孝乎)¶
(鬼神卑宫室而/盡力乎溝洫)皂帳綈衣(漢書孝文皇帝身衣弋/綈集上書皂囊為殿帷)百姓¶
為心(渭生曰老子聖人無/常心以百姓為心)四海為念西郊不雨即動皇¶
情(周易密雲不雨自我西郊而渭生曰/顔延之赭白馬賦留皇情  驟進)東作未登彌迴¶
天眷(尚書堯典寅賔/日出平秩東作)兵革無㑹非有待於丹烏(尚書中/侯周太)¶
(子發渡孟津有火自天止/於王屋為赤烏詳宫調曲)宫觀不移故無勞於白燕(秦/始)¶
<pb:KR4b0017_WYG_001-3a>¶
(皇本紀咸陽之旁二百里内宫觀二百七十帷帳鐘鼔/美人充之各按署不移徙晉王子年拾遺記魏禪晉之)¶
(嵗北闕下有白光如鳥雀之狀時飛翺來去有司閒奏/帝所羅之得一白燕以為神物於是以金為樊置於宫)¶
(中旬日不/知所在)銀甕金船(孫氏瑞應圖王者宴不及醉刑罰/中則銀甕出焉又王者徳盛則金)¶
(人下乗金船/遊王後池)山車澤馬(張尚瑗曰拾遺記軒轅泛河/沈璧有澤馬羣鳴山車滿野)豈¶
止竹葦兩草共垂甘露(晉中興書甘露降尊/賢容衆則竹葦受之)青赤二氣¶
同為景星(班固西京雜記雲外赤内青謂之矞雲孫氏/瑞應圖景星者天精也状如半月生於晦朔)¶
(助月為明王者/不私人則見)雕題鑿齒(張華博物志逺夷之名雕題/黒齒淮南子地形訓云凡海)¶
(外三十六國自西南至東南方有/鑿齒民注吐一齒出口下長三尺)識海水而來王(韓詩/外傳)¶
<pb:KR4b0017_WYG_001-3b>¶
(曰越裳氏重譯來朝獻白雉曰海不揚波三/年矣意者中國有聖人乎詩莫敢不來王)烏弋(一作/戈非)¶
黄支(一作皮非漢西域傳烏弋山離國去長安萬二千/二百里不屬都䕶王莽傳黄支自二萬里來貢生)¶
(犀/)騐東風而受吏(東方朔十洲記天漢三年月氏國獻/神香使者曰國有常占東風入律百)¶
(旬不休青雲干吕連月不散意中國有好道君故搜竒/異而貢神香左傳晉侯使吕相絶秦曰畏君之威而受)¶
(命於/吏)於時𤣥鳥司厯蒼龍御行(禮記月令仲春之月天/子乗鸞輅駕蒼龍是月)¶
(也𤣥/鳥至)羔獻氷開桐花萍合(月令仲春之月天子乃鮮羔/開氷先薦寢廟季春之月桐)¶
(始華萍/始生)皇帝幸於華林之園(渭生曰蔡邕獨斷天子車/駕所至民臣以為僥倖故)¶
(曰/幸)玉衡正而泰階平(春秋斗運樞玉衡星得百獸率舞/黄帝泰階六符經泰階者天之三)¶
<pb:KR4b0017_WYG_001-4a>¶
(階也三階平則隂陽和風雨時漢揚/雄長楊賦是以玉衡正而泰階平也)閶闔開而鉤陳轉¶
(張衡西京賦表嶢闗於閶闔註閶闔天門也漢/書音義鉤陳紫宫外營星也宫衛之位亦象之)千乗雷¶
動萬騎雲屯(揚雄甘泉賦屯萬騎於/中營兮方玉車之千乗)落花與芝盖同飛¶
(揚雄甘泉賦登鳯凰而/翳華芝註華芝盖也)楊栁共春旗一色(月令季春之/月天子載青)¶
(旗/)乃命羣臣陳大射之禮(禮記射義天子之大射謂之/射侯射侯者射為諸侯也)¶
雖行祓禊之飲(後漢禮儀志上巳官民皆絜於東流水/上曰洗濯祓除  渭生曰蔡邕月令章)¶
(句論語暮春浴乎沂自上及下古有此/禮今三月上已祓於水濵盖出於此)即同春蒐之儀¶
(左傳臧僖伯曰春蒐夏苗秋/獮冬狩皆以農隙以講事也)止立行宫(蔡邕獨斷天子/自謂曰行在所)¶
<pb:KR4b0017_WYG_001-4b>¶
(巡狩天下所奏/事處皆為宫)裁舒帳殿(梁沈約三日詩/帳殿臨春籞)階無玉璧既¶
異河間之碑(後漢張衡傳衡擬班固兩都賦作二京賦/其西京賦云金戺玉階彤庭輝輝永和初)¶
(出為河/間相)户不金鋪殊非許昌之賦(何晏許昌景福/殿賦青瑣銀鋪)洞庭¶
既張(莊子北門成問於黄帝曰帝/張咸池之樂於洞庭之野)承雲乃奏(竹書紀年/顓頊作承)¶
(雲之/樂)騶虞九節貍首七章正飾五彩之雲(周禮射人王/以六耦射三)¶
(侯三獲三容樂以騶虞九節五正諸侯以四耦射二侯/二獲二容樂以貍首七節三正孤卿大夫以三耦射一)¶
(侯一獲一容樂以采蘋五節二正註侯射垜也獲謂執/旌以告中者也五正畫以五彩之雲氣也二正畫以朱)¶
(緑之雲氣也九節七節五/節奏樂以為射節之差)壺寕百福之酒(詩清酒百壺/  吴兆寛曰)¶
<pb:KR4b0017_WYG_001-5a>¶
(漢書酒者天之美禄帝王所以頥養/天下享祀祈福扶衰養疾百福之㑹)唐功九合冬幹春¶
膠(周禮司弓矢掌六弓之法一曰唐弓凡為弓/冬析幹而春液角天子之弓合九而成規)夏箭三¶
成青莖赤羽(司馬相如子虛賦右夏服之勁箭伏儼曰/服盛箭器也夏后氏之良弓名煩弱其矢)¶
(亦良即煩弱箭服也故曰夏服/太公六韜註電景矢青莖赤羽)於是選朱汗之馬(漢書/天馬)¶
(歌云太乙貺天馬/下沾赤汗沬流赭)較黄金之埒(晉書王濟麗服玉食常/買地為馬埒編錢滿之)¶
(時人謂/為金溝)紅顔飛鵲(張協七命駕/紅顔之飛燕)紫燕晨風(尸子我得而/民治則馬有)¶
(紫燕蘭池馬顧有孝曰梁簡文/帝西齋行  詩晨風白金絡)唐成公之驌驦(左傳唐/成公有)¶
(兩驌驦馬子常欲之弗與亦三年止之馬融/曰驌驦雁也其羽如練髙首而修項馬似之)海西侯之¶
<pb:KR4b0017_WYG_001-5b>¶
千里(漢李廣利傳廣利為貳師將軍破宛貳師/城取善馬故以名焉以破宛功封海西侯)莫不飲¶
羽銜(一作/御)竿(闞子宋景公使弓人為弓三年而獻之公/於是張弓登虎圈之山東面而射其餘力)¶
(逸勁猶飲羽於石梁渭生曰漢書匈奴有斗入漢地生/竒材木箭竿  吴兆宫曰梁元帝集落日射熊詩云移)¶
(竿標入箭疊/鼔送爭籌)吟猿落雁(韓子楚王有白猿命養田基射/之調弓繳矢未發而猿擁樹號)¶
(矣戰國䇿云雁從東方來/更嬴以虛弓發而下之)鐘鼓振地埃塵漲天(家語子/貢曰兩)¶
(壘相接塵/埃相接)酒以罍行(詩我姑酌/彼金罍)餚由鼎進(劉峻廣絶交/論鐘鳴鼎食)¶
綵則錦市俱移錢則銅山合徙(後漢方術傳左慈有神/通嘗在曹公座公曰吾)¶
(昔使人至蜀買錦可勅人告我使使増市二端人去須/臾還曰於錦肆下見公使已勅増市二端華陽國志錦)¶
<pb:KR4b0017_WYG_001-6a>¶
(江織錦濯其中則鮮明故名錦里沈約文辭同/錦肆鄧通傳文帝賜通蜀嚴道銅山得自鑄錢)太史聽¶
鼓而論功司馬張旃而賞獲(周禮射人與太史數射中/佐司馬治射正儀禮司馬)¶
(又命獲者執旌以負侯欲令射/者見侯與旌深有志於中也)上則雲布雨施(漢司馬/相如傳)¶
(雲布/雨施)下則山藏海納(左傳伯宗曰川澤/納汙山藪藏疾)實天下之至樂¶
景福之歡欣者也既而若木將低(淮南子若木未有/十日其花四照)金¶
波欲上(漢郊祀志月/穆穆以金波)天顔惟穆(左傳桓公曰天威不違/顔咫尺詩天子穆穆)¶
賔歌惟醉(詩賔既/醉止)雖復暫離北闕(漢書蕭何治未央宫/立東闕北闕前殿)¶
聊宴西城(三輔黄圖長安西出北頭第/一門曰雍門本曰西城門)即同鄷水之朝¶
<pb:KR4b0017_WYG_001-6b>¶
更是岐山之㑹(左傳椒舉曰成有岐陽/之蒐康有鄷宫之朝)小臣不舉奉詔¶
為文以管窺天以蠡酌海(東方朔答客難以/管窺天以蠡測海)盛徳形容¶
(詩序頌者美/盛徳之形容)豈陳梗概(劉峻辨命論/請陳其梗概)¶
嵗次昭陽(史記歴書註索/隠曰昭陽辛也)月在大梁(禮記月令註季春/日月㑹於大梁)¶
其日上巳(宋書魏以後但/用三日不用巳)其時少陽(蔡邕獨斷春為少/陽其氣始出生長)¶
春史司職青祇效祥(國語先時九日太史告稷稷以告/王曰史率陽宫以命我司事註先)¶
(先立春日陽官春官司事主農事官/也按周禮地神曰祇祥祀五帝歌)徴萬騎於平樂(後/漢)¶
(何進傳講武於平樂觀步/兵騎士數萬天子出臨軍)開千門於建章(漢郊祀志作/建章宫為千)¶
<pb:KR4b0017_WYG_001-7a>¶
(門萬/户)屬車釃酒(漢東方朔别傳武帝幸甘泉長平坂道/中有蟲赤如肝朔曰此為怪氣必秦獄)¶
(處也夫積憂者得酒而解乃取蟲/置酒中立消後屬車上盛酒為此)複道焚香(未/詳)皇帝翊¶
四圉(一作/圍非)於帝閑(周禮校人掌王馬之政乗馬一師四/圉天子十二閑馬六種註四匹曰乗)¶
(養馬曰圉乗馬分為四/圉則圉師一人主之)迴六龍於天苑(周易時乗六龍/以御天史記天)¶
(官書西有勾曲九星三處羅一/曰天旗二曰天苑三曰天斿)對宣曲之平林(司馬相/如上林)¶
(賦註宣曲宫名/在昆明池西)望甘泉之長坂(張衡西京賦註甘泉山/名在馮翊雲陽縣築宫)¶
(其/上)華盖平飛(西京賦註華盖星覆/北斗王者法而作盖)風烏細轉(崔豹古今/注同風烏)¶
(夏禹所作述征記長安靈臺/有相風銅烏有千里風則動)路直城遙林長騎逺帷宫¶
<pb:KR4b0017_WYG_001-7b>¶
宿設(周禮掌舍王㑹同之舍設帷宫旌/門晉王濟傳設宿部分行有次第)帳殿開筵(註見/上)¶
傍臨細栁(漢書周亞夫軍細栁文帝勞軍至其營曰嗟/乎此真將軍矣向者霸上棘門如兒戯耳註)¶
(長安有/細栁聚)斜界祈(一作/宜)年(漢宫闕名長/安有祈年宫)開鶴列之陣(莊子/徐無)¶
(鬼曰君亦必無盛寉列於麗/譙之間註麗譙戰樓名也)靡魚鬚之旃(司馬相如子/虚賦靡魚鬚)¶
(之鐃旃張銑/曰魚鬚竿也)行漏抱刻(説文漏以銅盛水刻都晝夜百/刻按隋書云耿詢作馬上刻漏)¶
(李蘭刻漏法以玉壺玉/管流珠馬上奔馳行漏)前旌載鳶(曲禮前有塵埃則載/鳴鳶註鳴鳶則風生)¶
河湄薙草(周禮薙氏掌凡/殺草之政令)渭口澆泉(周禮職方氏雍/州其浸渭洛)堋¶
雲五色(齊書王天恩曰領/軍大腹是佳射堋)的暈重圍(魏文帝典論埒有/常徑的有常所雖)¶
<pb:KR4b0017_WYG_001-8a>¶
(每發輒中/非至妙也)陽管既調春絃實撫(嵗華紀麗正月為三陽/之月陽氣初生為微以)¶
(玉為琯淮南子季春之月東宫御女青色衣/青采鼓琴瑟註琴瑟木也春木王故鼓之)總章協律¶
(周書明堂西方曰總章漢公/孫𢎞傳賛協律則李延年)成均樹羽(周禮大司樂掌/成均之法以治)¶
(建國之樂政而合國之子弟焉張/衡東京賦合射辟雍樹羽幢幢)翔鳯為林(水經注於/潜縣北天)¶
(目山山極髙峻上有霜木皆/是數百年樹謂之翔鳯林)靈芝為圃(晉宮闕名/有靈芝圃)草銜¶
長帶(三齊記鄭𤣥教授不期山山下生草/大如䪥葉土人名之曰康成書帶)桐垂細乳(莊/子)¶
(桐乳致巢馬彪曰梧/桐綴子葉上如乳)鳥囀歌來(山海經天山有神鳥/識歌舞名曰帝江)花¶
濃雪聚(謝朓别江水曹/詩花濃聚如雪)玉律調鍾(後漢律歴志殿中候/氣用玉律寸二惟三)¶
<pb:KR4b0017_WYG_001-8b>¶
(至乃候鍾謂/黄鍾之管)金錞節鼓(周禮鼔人以金錞/和鼓以金鐲節鼓)於是咀銜拉¶
鐡(家語善用馬者正銜勒鹽鐡/論後代革鞍鐡鑣而不飾)逐日追風(洞㝠記修彌/國有馬如龍)¶
(騰虚逐日或藏形於空中惟聞聲耳崔/豹古今注秦始皇有七名馬一曰追風)并試長楸之埒¶
(魏曹植名都篇/走馬長楸間)俱下蘭池之宫(梁元帝集後園㸔騎馬/詩良馬出園池詳哀江)¶
(南/賦)鳴鞭則汗赭(注見/上)入埒則塵紅(班固西都賦/紅塵四合)既觀賢¶
於大射(禮記射義射者所以觀盛徳也古/者天子以射選諸侯卿大夫士)乃頒政於司¶
弓(周禮司弓矢大射燕/射共弓矢如數并夾)變三驅而畫鹿登百尺而懸熊¶
(周易王用三驅周禮司裘王大射則共虎侯熊侯豹侯/諸侯則共熊侯豹侯卿大夫則共麋侯魏畧諸葛亮圍)¶
<pb:KR4b0017_WYG_001-9a>¶
(陳倉為井闌百/尺以射城中)繁弱振地(新序楚王載繁弱之弓忘/歸之矢以射隨兕於夢)鐡¶
驪踏空(月令仲冬之月/天子駕鐡驪)禮正六耦詩歌九節(注見/上)七札¶
俱穿(列女傳弓人妻見晉平公曰妾聞射之道左手如/拒右手如附枝右手發之左手不知公以其言為)¶
(儀而穿/七札)五豝同穴(詩一發/五豝)弓如明月對堋(古樂府緑沈/明月弦蕭子)¶
(雲詩緑沈/弓項縱)馬似浮雲向埒(西京雜記文帝有良/馬九匹一曰浮雲)雁失羣¶
而行斷猿求林而路絶(注見/上)控玉勒而搖星跨金鞍而¶
動月乃有六郡良家(漢書金城隴西天水安定北地上/郡為六郡李廣傳廣以良家子從)¶
(軍/)五陵豪選(後漢班固西都賦注善曰髙恵/景武昭帝五陵士人多宅於此)新迴馬邑¶
<pb:KR4b0017_WYG_001-9b>¶
之兵(漢書漢使馬邑人聶翁壹陽為賣馬邑城/以誘單于而漢伏兵三十餘萬馬邑傍)始罷龍¶
城之戰(漢書將軍衛青/出上谷至龍城)將軍戎服(左傳鄭子産獻陳/捷於晉戎服將事)來¶
㕘武讌(炯曰按梁書羊侃傳云車駕幸樂遊苑侃預讌/令侃執矟上馬左右擊刺特盡其妙髙祖善之)¶
(又製武讌詩三十韻以示侃/然則讌以武名由來乆矣)尚帶流星(魏陳琳集答東/阿王牋云譬猶)¶
(飛兔流星超山越/海龍驥所不能追)猶乗奔電(漢王褒集聖主得賢/臣頌追奔電逐遺風)始聴¶
鼓而唱籌即移竿而標箭(注見/上)馬噴沾衣(穆天子傳黄/之陀其馬噴)¶
(沙黄之澤/其馬噴玉)塵驚灑面(揚雄羽獵賦林叢為之生塵/渭生曰陸機詩秋風夕灑面)石堰¶
水而澆園花乗風而繞殿熊耳刻杯飛雲畫罍(禮記明/堂位罍)¶
<pb:KR4b0017_WYG_001-10a>¶
(刻畫為山雲之/形按熊耳山名)水衡之錢山積(漢王嘉傳嘉曰元帝時/外戚貲千萬者少故少)¶
(府水衡/見錢多)織室之錦霞開(鄴中記織錦/署在中上方)司筵賞至(周禮司/几筵掌)¶
(五几五席之名物辨其用與其位凡大朝覲大饗射凡/封國命諸侯王位設黼依依前南鄉設筦筵紛純加繅)¶
(席畫純加次席黻純左右玉几祀先王/胙席亦如之甸設則設熊席右漆几)酒正杯來(周禮/酒正)¶
(掌酒之/頒賜)至樂則賢乎秋水(荘子至樂篇天下有至樂無/有哉又秋水篇秋水時至百)¶
(川灌河河伯/欣然自喜)歡笑則勝上春臺(老子衆人熈/熈如登春臺)既而日下¶
澤宫(禮記射義天子將祭必先/射於澤而後射於射宫)筵䦨相圃(射義孔子射/於矍相之圃)¶
(盖觀者/如堵墻)悵徙蹕之留歡(古今注秦制出警入蹕謂出軍/者皆警戒入國者皆蹕止也)¶
<pb:KR4b0017_WYG_001-10b>¶
眷迴鑾之餘舞(後漢輿服志乗/輿鸞雀立衡)欲使石梁銜箭(注見/上)銅¶
山飲羽横弧於楚水之蛟(漢武帝紀自潯陽浮江/親射蛟於江中獲之)飛鏃¶
於吴亭之虎(吴志權將如吴親乗馬射虎於庱亭/馬為虎所傷權投以雙㦸虎却廢)況復¶
恭已無為(論語舜夫何為哉恭/已正南面而已矣)南風在斯(帝王世紀舜/作五絃之琴)¶
(以歌南風之詩曰南風之薫兮可以解我民/之愠兮南風之時兮可以阜我民之財兮)非有心於¶
蜓翼(尸子荆莊王命養由基射蜻蛉養/由基援弓射之拂左翼王大喜)豈留情於㦸枝¶
(後漢吕布傳袁術將紀靈攻劉備布救之謂靈曰觀布/射㦸小支中者各解兵布一發正中㦸支靈等罷去)¶
唯觀揖讓之禮(論語必也射乎揖/讓而升下而飲)盖取威雄之儀¶
<pb:KR4b0017_WYG_001-11a>¶
　　傷心賦(并序/)¶
余五福無徴(尚書洪範九五福一曰夀二曰富三/曰康寧四曰攸好徳五曰考終命)三靈¶
有譴(漢書注如淳曰三靈/日月星垂象之應也)至於繼體(史記外戚世家序/自古繼體守成之)¶
(君索隠曰謂是嫡子繼/先王之正體而立者也)多從夭折(凶短折見洪範王逸/九思曰將夭折兮碎)¶
(糜/)二男一女並得勝衣(後漢光武紀今皇子賴天能勝/衣趨拜晉賈后傳賈午年十二)¶
(短小未/勝衣)金陵䘮亂相繼淪歿(一作相/守亡歿)羈旅闗河倐然白¶
首(荀悦漢紀馮唐白首老於郎署按本傳臺城䧟後信/奔於江陵梁元帝即位來聘於我屬大軍南討遂留)¶
(長/安)苖而不秀(後漢章帝八王傳賛振振子孫或秀或苗/注苗謂早天秀謂長成也  兆寛曰世説)¶
<pb:KR4b0017_WYG_001-11b>¶
(王戎子萬子有大成之風苗而不秀/晉諸公賛王綏字萬子年十九卒)頻有所悲一女成¶
人外孫孩稚奄然𤣥壤何痛如之既傷即事追悼前亡¶
惟覺傷心遂以傷心為賦若夫入室生光非復企及(尚/瑗)¶
(曰古樂府清調曲三子/俱入室室中自生光)夾河為郡前途逾逺(漢書杜周/列三公兩)¶
(子夾河/為郡守)婕妤有自傷之賦(漢班婕妤賦痛陽禄與/柘館兮既襁褓而離災)揚雄¶
有哀祭之文(揚雄法言育而不苗者吾家之童烏乎九/齡而與我𤣥文白帖揚子雲自童烏䘮後)¶
(竟無/子)王正長有北郭之悲(六臣文選註引臧榮緒晉書/王瓉字正長義陽人也辟司)¶
(空掾歴散騎侍郎今晉/書無瓉傳北郭事未詳)謝安石有山東之恨(晉謝安傳/安字安石)¶
<pb:KR4b0017_WYG_001-12a>¶
(安雖受朝寄然東山之志始末/不渝二子瑤琰瑤襲爵早卒)豈其(一作/期)然矣至若曹¶
子建(藝文類聚曹植金匏哀辭序云余之首女生十九/旬而夭折又行女哀辭云行女生於季秋而終於)¶
(首/夏)王仲宣(魏王粲集/有傷夭賦)𫝊長虞(晉傅咸集咸字長虞其登/芒賦云孔臨川以永歎趙)¶
(有感於九原覽登芒之/哀賦諒聖賢之同情)應徳璉(魏應瑒集㻛字徳璉其/正情賦云仰崇夏而長)¶
(息動哀響而餘歎氣浮涌/而雲館腸一日而九煩)劉滔之母(藝文類聚晉劉滔/母孫氏悼艱賦云)¶
(情無觸而不悲/思無感而不集)任延之親(後漢循吏傳有/任延其親未詳)書翰傷切文¶
詞哀痛千悲萬恨(文選謝靈運入彭蠡湖口作/千念集日夜萬感盈朝昏)何可勝¶
言龍門之桐其枝已折(文選枚乗七發云龍門之桐髙/百尺而無枝其根半死半生冬)¶
<pb:KR4b0017_WYG_001-12b>¶
(則烈風漂霰飛雪之所&KR0557;也夏則雷霆霹靂之所感也/使琴摯斫斬以為琴師堂操暢伯牙為之歌天下之至)¶
(悲/也)巻葹之草其心實傷(爾雅巻葹草/拔心不死)嗚呼哀哉賦曰¶
悲哉秋氣搖落變衰(宋玉九辨悲哉秋之為氣也/蕭瑟兮草木搖落而變衰)魂兮¶
逺矣何去何依(宋玉招魂魂兮歸來何逺為些屈/原卜居此孰吉孰凶何去何從)望思無¶
望歸來不歸(漢武帝紀帝憐太子無辜乃作/思子宫為歸來望思之臺於湖)未達東門¶
之意(列子魏人有東門吴者年四十有一子䘮之/而不憂曰今子死乃與向日無子同何憂焉)空懼¶
西河之譏(禮記檀弓子夏䘮其子而䘮其明曽子怒曰/商吾與汝事夫子於洙泗之間退而老於西)¶
(河之上使西河之民疑汝於夫子爾罪一也䘮爾親/使民未有聞焉爾罪二也䘮爾子䘮爾明爾罪三也)在¶
<pb:KR4b0017_WYG_001-13a>¶
昔金陵天下䘮亂王室板蕩(詩蕩蕩上帝/又上帝板板)生民塗炭兄¶
弟則五郡分張父子則三州離散(捜神記五郡之人各/是異材而逢䘮亂常)¶
(山一人安定一人襄陵一人博陵一人悉皆孤獨俱行/衛國相問姓名各言離亂之狀因相謂曰吾等皆無骨)¶
(肉今日幸㑹亦天然也因結為兄弟不吴任臣曰凌以/棟萬姓統譜云孝子傳有三州昏而  詳其事疑父子)¶
(離别當屬孝子之事劉向宋躬師覺授蕭/廣濟皆著有孝子傳惜其書未見始闕)地鼎沸於袁¶
曹(後漢袁術傳術曰今海内鼎沸袁紹傳/田豐説紹曰與公争天下者曹操也)人豺狼於楚¶
漢(左傳戎狄豺狼不可親也漢髙帝紀轅/生説漢王曰漢與楚相距滎陽數嵗)或有擁樹罹¶
災(漢書漢王急馬罷虜在後常蹳兩兒/棄之夏侯嬰收載行面雍樹馳得脱)藏衣遭難(史記/趙世)¶
<pb:KR4b0017_WYG_001-13b>¶
(家屠岸賈誅趙氏朔之婦有遺腹生男程嬰公孫杵臼/謀取他人嬰兒負之衣以文葆匿山中嬰出謬言趙氏)¶
(孤處遂殺杵臼孤/兒趙氏真孤反在)未設桑弧(禮記子生射人以桑弧/蓬矢六射天地四方)先¶
空柘館(注見/上)人惟一丘(世説范蔚宗在獄詩曰禍福本/無兆性命歸有極必至定前期)¶
(誰能延一息在生已可知來縁劃/無識好醜共一丘何足異枉直)亭遂千秋(晉潘岳集/傷弱子辭)¶
(序云三月壬寅弱子生五月之長安壬寅次於/新安之千秋亭甲辰而弱子夭乙已瘞於亭東)邉韶永¶
恨(後漢文苑有邉韶/傳永恨事未詳)孫楚長愁(晉孫楚集和氏外孫道/生哀文云嗟爾道生和)¶
(氏之寳暮春而育孟冬而夭又和氏外孫小同哀/文云煜煜蕣華朝生夕落爾命方之猶為淺薄)張壯¶
武之心疾(晉書張華封壯武郡公心疾未詳藝文類/聚俗説阮光禄大兒䘮哀過遂得失心疾)羊¶
<pb:KR4b0017_WYG_001-14a>¶
南城之淚流(晉羊祜傳祜泰山南城人也封南城侯無/子封其夫人夏侯氏萬嵗鄉君食邑五千)¶
(户/)痛斯繼體(注見/上)尋茲世載(左思蜀都賦近則江/漢炳靈世載其英)天道¶
斯慈人倫此愛膝下龍摧(晉左九嬪感離詩自我去膝/下後漢荀淑傳㳤有子八人)¶
(儉緄靖燾汪爽肅瞻並/有名稱時人謂八龍)掌中珠碎(江淹傷愛子賦/痛掌珠之愛子)芝在¶
室而先枯蘭生庭而蚤刈(左傳鄭文公有賤妾曰燕姞/夢天使與已蘭曰以是為而)¶
(子蘭有國香人服媚之如是後生穆公穆公有疾曰蘭/死吾其死乎吾所以生也刈蘭而卒  尚瑗曰晉謝𤣥)¶
(傳安嘗戒約子姪𤣥曰譬如/芝蘭玉樹欲使其生庭階耳)命之修短哀哉已滿(左傳/邾子)¶
(曰命在養民死/之長短時也)鶴聲孤絶(吴越春秋吴王闔閭𦵏女於/閶門外舞白寉於吴市萬人)¶
<pb:KR4b0017_WYG_001-14b>¶
(隨觀遂使男女/與寉俱入墓門)猿吟腸斷(世説桓公入蜀至三峽中部/伍中有得猿子者其母縁岸)¶
(哀號行百餘里不去遂跳上船至/便即絶破視其腹中腸皆寸寸斷)嬴博之間(檀弓延陵/季子適齊)¶
(於其反也其長子/死𦵏於嬴博之間)路似新安(注見/上)藤緘轊櫝(墨子舜西/教乎七戎)¶
(道死𦵏南巴之中三衾三領欵木之棺葛以緘之漢書/髙祖八年令曰士卒從軍死為轊應劭曰槥小棺也今)¶
(謂之/櫝)枿掩虞棺(禮記檀弓周人以有虞氏之瓦棺𦵏無/服之殤註七嵗以下為無服之殤按枿)¶
(音蘗其/義同)不封不樹(繫辭不封不/樹𦵏之中野)惟棘惟欒(詩庻見素冠/兮棘人欒欒)¶
(兮/)天愴愴而異色雲蒼蒼而正寒況乃流寓秦川(文選/謝靈)¶
(運擬魏太子鄴中集詩序王粲家本/秦川貴公子孫遭亂流寓自傷情多)飄颻播遷從官非¶
<pb:KR4b0017_WYG_001-15a>¶
官(藝文作從宦非宦沈約和謝宣/城詩從宦非宦侣避世不避喧)歸田不歸(後漢張衡/歸田賦注)¶
(順帝時閹官用事衡欲歸田/里作歸田賦本傳衡字平子)對玉闗而羈旅(初學記漢/有玉門闗)¶
(在邉/郡)坐長河而暮年(楊泉物理論黄河/千里一曲一直)已觸目於萬恨¶
(文選任昉哭范僕射詩不/忍一辰意千齡萬恨生)更傷心於九泉(魏阮瑀七哀/詩𡨕㝠九泉)¶
(室漫漫/長夜臺)至於三虎二龍(後漢書賈彪字偉節時號賈氏/三虎偉節最怒世説謝子微見)¶
(許子將兄弟曰平/輿之淵有二龍焉)三(疑作/雙)珠兩鳯(晉書孟昶與弟顗並/美風姿時人謂之雙)¶
(珠北齊書崔陵與弟仲文/同日受拜時號兩鳯連飛)並有山澤之靈(左傳叔向之/母曰深山大)¶
(澤實生龍蛇彼美余/懼其生龍蛇以禍汝)各入熊羆之夢(詩為熊為羆/男子之祥)望隴¶
<pb:KR4b0017_WYG_001-15b>¶
首而不歸(輿地志陜西隴城縣有大隴山亦曰/隴首顔延之秋胡詩没為長不歸)出都門¶
而長送(博物志公卿送夏侯嬰𦵏至東都門外馬不行/接地悲鳴得石槨銘曰佳城鬱鬰三千年見白)¶
(石吁嗟滕公居/此室乃𦵏之)對寳盎而痛心(干寳搜神記盧充家西/有崔少府墓充一日入)¶
(一府舍見少府少府以小女與充為婚三日崔曰君可/歸女生男當以相還居四年三月三日臨水戱忽見崔)¶
(氏抱兒還充又與金盎并贈詩云云充取兒盎及詩女/忽不見充詣市賣盎崔女姨母曰昔吾妹嫁少府生女)¶
(未出而亡贈一/金盎著棺中)撫𤣥經而流慟(華陽國志雄子烏七嵗/預父𤣥文九嵗卒按揚)¶
(雄著太/𤣥經)石華空服(吴兆騫曰謝靈運詩揚帆采石華注/臨海志石華附石肉可啖  尚瑗曰)¶
(飛燕外傳后與婕妤坐后誤唾婕妤褏婕妤曰姊唾染/人紺褏正似石上華假令上方為之未必能若此衣之)¶
<pb:KR4b0017_WYG_001-16a>¶
(華以為石/華廣褏)犀角虚篸(尚瑗曰吴均續齊諧記東海蔣潜/至不期縣路次林中露一尸已自)¶
(臭爛鳥來食之輒見一小兒長三尺驅鳥鳥即起潜異/之㸔見尸頭上著通天犀纛揣其價可數萬錢潜乃拔)¶
(取既去見衆鳥集無復驅者篸梁劉孝威/集妾薄命篇玉篸乆落髩按  音簮義同)風無少女(晉/管)¶
(輅傳輅曰今夕當大雨樹上已有/少女微風若少女反風其應至矣)草不宜男(風土記宜/男草一名)¶
(鹿葱宜懐姙婦/人佩之必生男)鳥(一作/烏非)毛徒覆(竹書紀年髙辛氏妃姜/嫄履大人跡而生棄以)¶
(為不祥置寒氷上大鳥以/翼藉覆之乃收養因名棄)獸乳空含(左傳鬭伯比淫於/䢵子之女生子文)¶
(焉䢵夫人使棄/諸夢中虎乳之)霞為長男之宫㢲為長女之位(繫辭震/為長男)¶
(㢲為/長女)在我生年先凋此地人生幾何百憂俱至(左傳人/壽幾何)¶
<pb:KR4b0017_WYG_001-16b>¶
(詩無思/百憂)二王奉佛二郄奉道(尚瑗曰晉書王珣小字法/䕶王珉小字僧彌時人為)¶
(之語曰法䕶非不佳僧彌難為兄時有外國沙門名提/婆為珣兄弟講毗曇經又按虎丘志珣别墅在虎丘與)¶
(弟珉夾石澗東西以居後皆捨為寺榖晉書郄愔弟曇/卒絶處世意與王羲之許詢棲心絶  修黄老之術何)¶
(充傳充與弟準俱崇信釋氏謝萬/譏之曰二郄諂於道二何佞於佛)必至有期何能相保¶
(戰國策譚拾子曰事之必至者死也理/之固然者富貴則就之貧賤則去之)凄其零露(詩凄/其以)¶
(風/)颯焉秋草(符子展禽曰秋霜降百/草零落吾不知其枯)去矣黎民(王隠晉/書賈充)¶
(妻郭産子黎民三嵗乳母抱向閤充入就乳母手/中戯之郭見疑之鞭乳母殺之兒思乳母而死)哀哉¶
仲仁(未/詳)冀羊祜之前識(晉羊祜傳祜年五嵗時令乳母/取所㺯金環乳母曰汝先無此)¶
<pb:KR4b0017_WYG_001-17a>¶
(物祜即詣隣人東垣桑樹中探得之主人驚曰此吾亡/兒所失物也云何持去時人謂李氏子則祜之前身也)¶
期張衡之後身(商芸小説張衡死日蔡邕母始懐孕二/人才貌甚相類人云邕是張衡後身)¶
一朝風燭(晉王羲之集題衛夫人筆陣圖後云時年五/十有三或恐風燭奄及遺教子孫耳  朱鶴)¶
(齡曰陸倕思田賦/感風燭與石火)萬古埃塵(晉陸機集挽歌云昔為/七尺軀今成灰與塵)丘¶
陵兮何怨能留兮幾人¶
　　小園賦¶
若夫一枝之上巢父得安巢之所(荘子鷦鷯巢林不過/一枝逸士傳巢父堯)¶
(時隠人年老以樹為巢而/寢其上故時人號為巢父)一壺之中壺公有容身之地¶
<pb:KR4b0017_WYG_001-17b>¶
(後漢方術傳費長房為市掾市中有老翁賣藥懸二壺/於肆頭及市罷輒跳入壺中長房覩之異焉翁與長房)¶
(俱入壺中惟見玉堂嚴麗㫖酒/甘殽盈衍其中共飲畢而出)況乎管寧藜牀雖穿而¶
可坐(髙士傳管寧自越海及歸常坐一木榻積五十餘/年未嘗箕股其榻上當膝處皆穿白帖引漢書云)¶
(管寧家貧在藜牀/欲穿為學不倦)嵇康鍜竈既煖而堪眠(魏志鍾㑹聞/康名造之康)¶
(箕踞而鍜/不為之禮)豈必連闥洞房南陽樊重之第(後漢書樊重/南陽湖陽人)¶
(世祖之舅其所居廬舍皆/有重堂髙閣陂渠灌注)赤(一作/緑)墀青瑣西漢王根之¶
宅(漢書成帝微行出過曲陽侯第見園中土山漸臺似/類白虎殿乃使尚書責問司𨽻校尉京兆尹知曲陽)¶
(侯根驕奢僣上赤墀青瑣司𨽻京兆皆/阿縱不舉奏正法二人頓首省户下)余有數畆弊廬¶
<pb:KR4b0017_WYG_001-18a>¶
(尚瑗曰左傳張趯使謂太叔/曰小人糞除先人之弊廬)寂寞人外(文選謝靈運齋/中讀書詩云矧)¶
(乃歸山川心/跡雙寂寞)聊以擬伏臘(漢楊惲傳答孫㑹宗書云嵗/時伏臘烹羊炰羔斗酒自勞)¶
聊以避風霜(墨子聖王作為宫室邉足/以御風寒上足以待霜露)雖復晏嬰近市¶
不求朝夕之利(左傳齊景公欲更晏子之宅辭曰小人/近市朝夕得所求小人之利也敢煩里)¶
(旅/)潘岳面城且適閒居之樂(文選潘岳閒居賦退而閒/居於洛之涘身齊逸民名)¶
(綴下士陪京泝/田面郊後市)況乃黄鶴戒露非有意於輪軒(周處風/土記白)¶
(寉性警至八月露降流於草葉滴滴有/聲則鳴左傳衛懿公好鶴鶴有乗軒者)爰居避風本無¶
情於鐘鼓(國語海鳥爰居止魯東門外三日臧文仲使/國人祭之展禽曰今茲海其有風乎廣州之)¶
<pb:KR4b0017_WYG_001-18b>¶
(鳥恒知避風荘子海鳥止魯郊魯侯御而觴之奏九韶/具太牢鳥乃眩視悲憂不食一臠三日而死  炯曰江)¶
(淹詩咸池饗爰/居鐘鼔或愁辛)陸機則兄弟同居(世説補蔡司徒在洛/見陸機兄弟住㕘佐)¶
(廨中三間瓦屋士龍/住東頭士衡住西頭)韓康則甥舅不别(晉殷浩傳浩甥/韓伯字康伯浩)¶
(素賞愛之時浩坐廢為庶人徙於東陽之信安縣伯隨/至徙所經嵗還都浩送至渚側咏曹顔逺詩云富貴他)¶
(人合貧賤親戚離因而泣下陽渭生曰韓伯字/康伯而稱韓康猶王吉字子  而稱王陽也)蝸角蚊¶
睫(荘子有國於蝸之左角者曰觸氏國於右角者曰蠻/氏争地而戰伏尸數萬列子江浦之間生麽蟲名曰)¶
(焦螟羣飛而/集於蚊睫)又足相容者也爾乃窟室徘徊(晉隠逸傳/孫登汲郡)¶
(共人無家屬於郡/北山為土窟居之)聊同鑿坏(荘子顔闔不受魯聘鑿坏/而遁魏志傳子曰管寧徃)¶
<pb:KR4b0017_WYG_001-19a>¶
(見公孫度語惟經典不及世事還乃開山為廬鑿/坏為室越海避難者皆來就之而居旬月而成邑)桐間¶
露落栁下風來琴號珠柱(未/詳)書名玉桮(漢董仲舒傳仲/舒説春秋事得)¶
(失有間舉玉桮蕃露清/明竹林之屬數十篇)有棠藜而無館(漢書注師古曰/棠藜宫在甘泉)¶
(苑垣外漢/武帝置)足酸棗而非臺(晉孫楚集韓王臺賦序酸棗/寺門外夾道左右有兩故臺)¶
(訪諸故老云韓/王聴政觀也)猶得欹側八九丈縱横數十步榆栁兩¶
三行梨桃百餘樹(陶潜集歸園田居詩方宅十餘畆草/屋八九間榆栁䕃後簷桃李羅堂前)¶
撥䝉密兮見窻(范煜應詔詩/遵渚攀䝉密)行欹斜兮得路蟬有翳兮¶
不驚(荘子山水篇蟬方得美䕃而/忘其身螳螂執翳而摶之)雉無羅兮何懼(詩雉/罹於)¶
<pb:KR4b0017_WYG_001-19b>¶
(羅/)草樹溷淆(渭生曰孫子兵/法草樹䝉蘢)枝格相交(司馬相如上林/賦夭矯枝格)¶
山為簣覆(尚書旅&KR0729;為山/九仞功虧一簣)地有堂㘭(荘子覆杯水於㘭/堂之上則芥為之)¶
(舟/)藏貍並窟乳鵲同巢(海録碎事郭雋七/世同居烏鵲通巢)連珠細菌(博/物)¶
(志江南諸山郡大樹斷倒者經春夏生菌謂之椹抱朴/子珠芝其花黄其葉赤其實如李而紫色二十四枚輒)¶
(相連而垂/如貫珠也)長柄寒匏(世説陸士衡初入洛詣劉道真劉/向在哀制中性嗜酒禮畢惟問東)¶
(吴有長柄壺盧卿得種來否/古今注壺盧匏之無柯者也)可以療飢(崔琦四皓頌昔/有南山四皓秦)¶
(世坎黜儒術退而作歌曰莫莫髙/山深谷逶迤煜煜紫芝可以療飢)可以棲遲(詩衡門之/下可以棲)¶
(遲/)㩻䧢兮狹室(晉潘岳狹室賦伊余館/之褊狹良窮弊而極微)穿陋兮茅茨(文/選)¶
<pb:KR4b0017_WYG_001-20a>¶
(魏應休璉書接武茅茨凉過/大厦膚寸肴修味踰方丈)簷直倚而妨帽户平行而¶
礙眉坐帳無鶴(文選宋孔稚圭北山移文云蕙帳空兮/夜鶴怨  渭生曰李遵茅君傳好道者)¶
(入廟或見一白鶴入帳/中皆是九轉還丹使)支牀有龜(史記龜䇿傳南方老/人用龜支牀足行二)¶
(十餘嵗老人死移/牀龜尚生不死)鳥多閒暇(渭生曰禰衡鸚鵡賦且/其容止閒暇守植安停)花¶
隨四時心則歴陵枯木髮則睢陽亂絲(未/詳)非夏日而可¶
畏(左傳賈季曰趙盾夏日/之日也注夏日可畏)異秋天而可悲(見傷/心賦)一寸二¶
寸之魚三竿兩竿之竹雲氣䕃於叢蓍(史記龜䇿傳蓍/生滿百莖者其)¶
(上有青/雲覆之)金精養於秋菊(石函方甘菊九月上/寅日採名曰金精)棗酸梨酢¶
<pb:KR4b0017_WYG_001-20b>¶
(應劭漢官儀光武封泰山上壇見酢梨/酸棗問其故言者曰百官上者所置)桃榹李薁(爾雅/榹桃)¶
(山桃也按榹音思司馬相如上林賦/隠夫薁李師古曰薁即今之郁李也)落葉半牀(淮南子/凡見葉)¶
(落而知嵗暮故木/葉落而長年悲)狂花滿屋(南史齊髙帝諸子傳劉亮/為益州刺史齋前石榴樹)¶
(陵冬生華亮以問道士/邵碩碩曰此謂狂花)名為野人之家(史記秦本紀注/括地志野人塢)¶
(在岐州雍縣東北二十/里野人盜馬食處因名)是謂愚公之谷(説苑齊桓公獵/逐鹿入山谷中)¶
(見父老問此何谷曰愚公谷畜㹀牛子大賣之買駒少/年曰牛不能生馬遂持駒去傍人聞以為愚因以之名)¶
(谷/)試偃息於茂林(詩或偃息在牀王羲之蘭/亭記此地有茂林修竹)乃乆羨於¶
抽簮(魏鍾㑹遺榮賦散/髮抽簮永絶一丘)雖有門而長閉(陶潜集歸去來/辭云門雖設而)¶
<pb:KR4b0017_WYG_001-21a>¶
(長/闗)實無水而恒沉(莊子則陽篇仲尼曰方且與世違而/心不屑與之俱是陸沉者也注人中)¶
(隠者譬無/水而沉也)三春負鋤相識五月披裘見尋(吴越春秋延/陵季子出遊)¶
(於齊見道傍遺金有披裘採薪者季子呼薪者取/彼地金薪者曰吾當夏五月而薪豈取金者哉)問葛¶
洪之藥性(晉書葛洪字稚川聞交阯出丹砂求為勾漏/令綜練醫術著金匱藥方一百巻肘後要急)¶
(方四/巻)訪京房之卜林(漢書京房治易事梁人焦延夀其/説長於災變分六十四卦更直日)¶
(用事以風雨寒温/為候各有占騐)草無忘憂之意(博物志神農經曰申/藥養性調合歡蠲忿)¶
(萱草忘/憂也)花無長樂之心(晉傅咸集紫花賦序云紫華一/名長樂華舊生於蜀其東界特)¶
(饒中國竒而種之余嘉其華純耐乆/可歴冬而服故與爻生各為之賦焉)鳥何事而逐酒(未/詳)¶
<pb:KR4b0017_WYG_001-21b>¶
魚何情而聴琴(韓詩外傳伯牙鼓琴而遊魚/出聴匏巴鼓瑟而六馬仰秣)加以寒暑¶
異令乖違徳性崔駰以不樂損年(後漢崔駰傳竇憲為/車騎將軍擅權驕恣)¶
(及出征匈奴愈多不法駰為主簿前後奏記數十指切/長短憲不能容因察駰髙第出為長岑長駰自以逺去)¶
(不得意遂不之官歸卒於家/按地理志樂浪郡有長岑縣)吴質以長愁養病(未詳按/藝文類)¶
(聚載曹植釋愁文云余以愁慘行吟路邉形容枯悴/憂心如焚𤣥虚先生見而問之答曰吾所病者愁也)鎮¶
宅神以薶石(渭生曰荆楚嵗時記十二月暮日掘宅四/角各貍一大石為鎮宅又淮南萬畢術理)¶
(瓦石於宅四隅搥桃核/七枚則鬼無能殃也)厭山精而照鏡(𤣥中記山精如/人一足長三四)¶
(尺食山蟹夜出晝藏近鶴齡曰抱朴子道士以明鏡九/寸懸於背老魅不能  有鳥獸邪物見之則其本形自)¶
<pb:KR4b0017_WYG_001-22a>¶
(見蜀尚瑗曰華陽國志武都有丈夫化為女子盖山精/也  王納為妃無幾物故蜀王遣五丁之武都擔土作)¶
(塚上有/石鏡)屢動莊舄之吟(史記張儀傳陳軫對恵王曰越/人荘舄仕楚執珪聴之猶尚越)¶
(聲今臣雖棄逐之/楚豈能無秦聲哉)幾行魏顆之命(左傳宣公十五年魏/武子有嬖妾無子武)¶
(子疾命顆曰必嫁是疾病則曰必以為殉及卒顆嫁之/曰疾病則亂吾從其治也及輔氏之役顆見老人結草)¶
(以亢杜回回躓而顛故獲之夜夢之曰余而所/嫁婦人之父也爾用先人之治命余以是報)薄晚閒¶
閨老幼相携蓬頭王霸之子(後漢逸民傳王霜與令狐/子伯為㕛後為楚相令子)¶
(奉書於霸霜曰吾與子伯素不相若向見其子舉措有/適而吾兒蓬髮歴齒未知禮則父子深恩不覺自失)¶
椎髻梁鴻之妻(後漢逸民傳梁鴻妻孟光曰妾有隠居/之服乃更為椎髻著布衣操作而前)¶
<pb:KR4b0017_WYG_001-22b>¶
燋麥兩甕(晉潘岳馬汧督/誄爨陳燋之麥)寒菜一畦(渭生曰漢食貨志/菜茹有畦師古曰)¶
(畦區/也)風騷騷而樹急天慘慘而雲低聚空倉而雀噪(蘇/伯)¶
(玉妻盤中詩空倉鵲常苦飢魏應璩集與曹昭/伯牋云空城寥廓所聞者悲風所見者鳥雀)驚嬾婦¶
而蟬(疑作/蛩)嘶(禮記月令注蜻蛉鳴衣裘成蟋蟀鳴懶婦/驚崔豹古今注蟋蟀一名吟蛩一名蛩秋)¶
(初生得寒則鳴一/云濟南呼為嬾婦)昔草(疑作/早)濫於吹嘘(後漢鄭泰傳泰/對董卓曰孔公)¶
(緒清談髙論/嘘枯吹生)藉文言之慶餘(周易文言曰積善/之家必有餘慶)門有通¶
徳(後漢鄭𤣥傳國相孔融深敬於𤣥告髙密/縣為𤣥廣開門衢令容髙車號通徳門)家承賜書¶
(漢書班彪幼與從兄/嗣共遊學家有賜書)或陪𤣥武之觀(魏志髙貴鄉公諱/髦齊王廢公卿議)¶
<pb:KR4b0017_WYG_001-23a>¶
(迎立公十月已丑/公至於𤣥武館)時參鳯凰之墟(韓子文王伐崇至鳯/凰墟襪繫解因自結)¶
(曰上君與處皆其師中皆其㕛下盡其使也今皆先君/之臣故無可使也  尚瑗曰建康有𤣥武湖鳯凰臺信)¶
(初在梁父子東宫出入/禁闥此二句疑指實事)觀受釐於宣室(漢賈誼傳文帝/思誼徴之及入)¶
(見上方受/釐坐宣室)賦垂楊於直廬(漢揚雄傳雄從上至射熊舘/還上長楊賦晉陸機詩直息)¶
(旋直/廬)遂乃山崩川竭氷碎瓦裂大盜潜移長離永滅(見/哀)¶
(江南/賦)摧直轡於三危(尚書禹貢注雍州西南境有/山三峯髙嵸甚危故名三危)碎平¶
塗於九折(漢書王陽為益州刺史至卭崍九折坂歎曰/奉先人遺體奈何數乗此險王尊為益州刺)¶
(史至九折坂曰此非王陽所畏道耶叱其/馭曰速驅之王陽為孝子王尊為忠臣)荆軻有寒水¶
<pb:KR4b0017_WYG_001-23b>¶
之悲(史記荆軻入秦燕丹餞之易水髙漸離擊筑/歌曰風蕭蕭兮易水寒壯士一去兮不復還)蘇武¶
有秋風之别(文選李陵與蘇武别詩云/欲因晨風發送子以賤軀)闗山則風月悽¶
愴隴水則肝腸斷絶(樂府解題云闗山月傷别離也辛/氏三秦記隴右西闗欲上者七日)¶
(乃越上有幾水四注流下俗歌曰隴頭/流水鳴聲幽噎遙望秦川心肝㫁絶)龜言此地之寒¶
(未詳按洞㝠記云鄷/過國獻能言之龜)鶴訝今年之雪(劉敬叔異苑晉太/康二年冬大雪南)¶
(州人見二白鶴於橋下曰今/兹寒不減堯崩年遂飛去)百靈兮倐忽(抱朴子黄帝/生而能言役)¶
(使百/靈)菁華兮已晚(竹書紀年帝載歌曰鼚乎鼓之/軒乎舞之菁華已竭褰裳去之)不雪¶
雁門之踦(漢叚宗㑹傳竟寧中為西域都䕶三嵗更盡/還拜為沛郡太守徙為雁門太守陽朔中復)¶
<pb:KR4b0017_WYG_001-24a>¶
(為都䕶谷永憫其復出予書戒曰/終更亟還亦足以復雁門之踦)先念鴻陸之逺(周易/鴻漸)¶
(於陸其羽可/用為儀吉)非淮海兮可變(炯曰晉郭璞遊仙詩淮海/變微禽吾生獨不化國語)¶
(趙簡子曰雀入於水為蛤雉入於淮為/蜃黿鼉魚鼈莫不能化惟人不能悲夫)非金丹兮能轉¶
(抱朴子仙經九轉丹經液經/皆在崑崙五城内藏以玉函)不暴骨於龍門(辛氏三秦/記河津一)¶
(名龍門大魚集龍門下數千不得上/上者為龍不上者魚故曰暴鰓龍門)終低頭於馬坂(桓/寛)¶
(鹽鐡論騏驥負鹽車垂頭於/太行之坂屠者持刀睨之)諒天造兮昧昧(周易天/造草昧)嗟¶
生民兮渾渾¶
　　春賦¶
<pb:KR4b0017_WYG_001-24b>¶
宜春苑中春巳歸(漢宫闕名長/安有宜春宫)披香殿裏作春衣(三輔/黄圖)¶
(武帝時後宫八區中有披香/殿謝朓玉階怨長夜縫羅衣)新年鳥聲千種囀二月楊¶
花滿路飛(炯曰樂府楊白花歌陽/春二三月楊栁齊作花)河陽一縣併是花(白/帖)¶
(晉潘岳為河陽令遍樹/桃李人號河陽一縣花)金谷從來滿園樹(晉書石崇鎮/下邳崇有别)¶
(舘在河陽之金谷一名梓澤沈/約郊居賦石崇則雜果萬株)一叢香草足礙人(沈約/宋書)¶
(蕭恵開為少府不得志寺/内齋前香草蕙蘭悉鏟除)數尺遊絲即横路(梁沈約三/月三日詩)¶
(遊絲映/空轉)開上林而競入(晉衛宏漢舊儀上林/苑中廣長三百里)擁河橋而¶
争渡(晉書杜預以孟津渡險請建河橋於富平津曰造/舟為梁則河橋之謂也及橋成帝舉觴屬預曰非)¶
<pb:KR4b0017_WYG_001-25a>¶
(君此橋/不立也)出麗華之金屋(東觀漢記上微時過新野間后/美心悦之後至長安歎曰娶妻)¶
(當得隂麗華遂納后於苑漢武故事長公主/指阿嬌好否帝曰若得阿嬌當作金屋貯之)下飛燕之¶
蘭宫(漢書成帝趙皇后本長安宫人學歌舞號/曰飛燕漢王褒集九懐云彷徨兮蘭宫)釵朶多¶
而訝重(拾遺記魏文帝納美女薛靈芸有獻火珠/龍鸞釵帝曰珠翠尚不勝況龍鸞之重乎)髻鬟¶
髙而畏風(東觀漢記明徳皇后美髮為/四起大髻尚有餘繞髻三匝)眉将栁而争緑¶
(梁元帝詩栁/葉生眉上)面共桃而競紅(古今注後周宫人供奉者/帖勝花子作桃花妝梁元)¶
(帝詩三月桃花合面/脂五月新油好煎澤)影來池裏(三輔黄圖影蛾池武帝/鑿池以翫月其傍起望)¶
(鵠臺以眺月影入池中使宫人乗/舟弄月影名影蛾池亦曰眺蟾臺)花落衫中(隂鏗詩鶯/啼歌扇後)¶
<pb:KR4b0017_WYG_001-25b>¶
(花落舞/衫前)苔始緑而藏魚麥纔青而覆雉(潘岳射雉賦麥/漸漸以擢芒雉)¶
(鷕鷕而/朝雊)吹蕭弄玉之臺(列仙傳簫史教弄玉吹簫作鳯/聲鳯凰來止其屋秦穆公為作)¶
(鳯臺一旦皆/隨鳳飛去)鳴珮臨波之水(魏曹植洛神賦凌波微/步又鳴玉鸞以偕逝)移¶
戚里而家富(漢萬石君傳髙祖名石奮姊為美人徙其/家長安中戚里師古曰於上有姻戚者則)¶
(皆居之故名/其里為戚里)入新豐而酒美(西京雜記太上皇平生所/好皆屠販少年沽酒賣餅)¶
(鬭雞蹴踘髙祖乃作/新豐移諸故人實之)石榴聊泛(南史夷貊傳南海有頓/遜國在海崎上有酒樹)¶
(似安石榴採其花汁/停甕中數日成酒)蒲桃醱醅(梁四公記髙昌遣使獻/蒲桃乾凍酒韻㑹醅酒)¶
(未熟/者)芙蓉玉盎蓮子金杯新芽竹笋(謝眺詠竹詩/新筍離故枝)細核¶
<pb:KR4b0017_WYG_001-26a>¶
楊梅(臨海異物志楊梅其子大如彈丸正/赤五月中熟熟時似梅其味甜酸)緑珠捧琴至¶
(晉書石崇妓人曰緑珠/美而工舞捧琴未詳)文君送酒來(漢司馬相如傳相/如盡賣車騎置酒)¶
(舍乃令文/君當壚)玉管初調鳴絃暫撫(見馬/射賦)陽春緑(一作/渌)水之¶
曲(初學記古歌曲/有陽春緑水)對鳯迴鸞之舞(西京雜記慶安世年/十五為成帝侍中能)¶
(為雙鳯/迴鸞曲)更炙笙簧(潘岳笙賦裁熟簧注簧/以熟銅為之故云熟)還移筝柱(風/俗)¶
(通筝絃柱十二擬十二月/今并涼二州筝形如瑟)月入歌扇(文選班婕妤怨詩/裁成合歡扇團團)¶
(似明/月)花承節鼔(通禮義纂建鼓大鼓也夏加四足謂之/節鼔按信和趙王㸔伎詩圓花釘鼓牀)¶
協律都尉(漢外戚傳孝武李夫人兄延年性知音/善歌舞武帝愛之以延年為協律都尉)射雉¶
<pb:KR4b0017_WYG_001-26b>¶
中郎(典論魏文帝自叙曰濊貊貢良弓代獻名馬時嵗/暮春和風扇物弓燥手柔草淺獸肥於鄴西獵終)¶
(日獲麞鹿九雉兔二十魏志/命公世子邳為五官中朗将)停車小苑(漢蕭望之傳署/小苑東門候)¶
連騎長楊(漢揚雄傳注長/楊官在盭厔縣)金鞍始被柘弓新長(古史考/柘樹枝)¶
(長而勁烏集之將飛柘起彈/烏烏乃呼號因名烏號弓)拂塵㸔馬埒分明入射堂¶
(越絶書射的山西有石/室壁方二丈謂之射堂)馬是天池之龍種(海録碎事甘/松南吐谷渾)¶
(地有青海周圍千里海中有小山每冬氷合後以良牝/馬置此山至來冬收之馬有孕所生得駒號曰龍種初)¶
(學記曰海一云朝/夕池亦云天池)帶乃荆山之玉梁(北史周侯莫陳順/傳趙青雀反順於)¶
(渭橋與賊戰因頻破之魏文帝解所/服金縷玉梁帶賜之詳哀江南賦)豔錦安天鹿新綾¶
<pb:KR4b0017_WYG_001-27a>¶
織鳯凰(陸劌鄴中記御府中/有鳯凰錦朱雀錦)三月(一作/日)曲水向河津日¶
晚河邉多解神(續齊諧記束晳對晉武帝曰秦昭王三/月上巳置酒河曲有金人自東而出奉)¶
(水心劒曰令君制有西夏及秦伯諸侯因立曲水祠解/兆騫曰蔣子文傳㑹稽鄼侯東海有歌舞解神者按)¶
(神如楚迎/神之巫)樹下流杯客(荆楚嵗時記三月三日土人/並出水渚為流杯曲水之飲)沙¶
頭渡水人(玉燭寳典元日至月晦人並為餔食渡/水士女悉煎裳酧酒於水湄以為度厄)縷薄¶
窄衫袖(鄴中記石虎獵著金縷合歡袴/劉熈釋名衫芟也衣無袖端也)穿珠帖領巾(魏/志)¶
(馬韓以瓔珞為財寳或以綴衣為飾或/以懸頸垂耳釋名領頸也以壅頸也)百丈山頭日欲¶
斜(演繁露劈竹為大辮用麻繩/連貫以為牽具是名百丈)三晡未醉莫還家(宋玉/神女)¶
<pb:KR4b0017_WYG_001-27b>¶
(賦晡夕之後注晡日落時也南史宋王誕傳/上使人為汪斆讓婚表云召必以三晡為期)池中水影¶
懸勝錦(一作鏡夏中御别傳三月三日洛中王公巳下/並至南浮橋邉禊男則朱服燿路女則錦綺鑠)¶
(爛/)屋裏衣香不如花(魏武帝令吾禁家内不得燒香其/以香藏衣著身亦不得王訓詩衣)¶
(香十/里傳)¶
　　七夕賦¶
兔月先上(屈原天問夜光何徳死則又/育厥利維何而顧兔在腹)羊燈次安(後漢/李尤)¶
(金羊燈銘曰金羊/載耀作明以續)覩牛星之耀景視織女之䦨干(吴均/續齊)¶
(諧記桂陽城武丁有仙道謂其弟曰七月七日織女/當渡河暫詣牽牛古樂府北斗䦨干注䦨干横斜貌)於¶
<pb:KR4b0017_WYG_001-28a>¶
是秦娥麗妾趙艶佳人窈窕名燕(揚雄方言秦晉之間/美貌謂之蛾美牀為)¶
(窕美色為艶美心為窈/詩窈窕淑女詳春賦)逶迤姓秦(玉臺新咏邵陵王綸/車中見美人詩行步)¶
(絶逶迤古今注邯鄲美女姓秦名羅敷為王仁妻採桑/陌上趙王欲奪之羅敷善彈筝作陌上桑以自明古樂)¶
(府秦氏有好女自言名羅敷羅敷善採桑/採桑城南隅又使君從南來五馬立踟蹰)嫌朝妝之半¶
故憐晚飾之全新此時併捨房櫳(劉孝威詩房/櫳明月懸)共往庭¶
中(齊謝眺七夕賦/步廣庭而延睞)縷條𦂳而貫矩針鼻細而穿空(一作/中非)¶
(荆楚嵗時記七夕婦人結綵樓/穿七孔針或以金銀鍮石為針)¶
　　蕩子賦(海録碎事引子山蕩子賦曰/佩珠翠的釵梁粟填今本闕)¶
<pb:KR4b0017_WYG_001-28b>¶
蕩子辛苦逐征行直守長城千里城(史記䝉恬傳恬築/長城臨洮延袤萬)¶
(餘里渡河據陽山魏陳琳飲馬長/城行窟長城何連連連連三千里)隴水恒氷合闗山惟¶
月明(見小/園賦)況復空牀起怨娼婦生離(漢枚乗雜詩昔為/娼家女今為蕩子)¶
(婦蕩子行不歸/空牀難獨守)紗窻獨掩(玉臺新咏梁劉孝威率/爾成咏紗窻相向聞)羅帳¶
長垂(梁簡文帝咏籠燈/絶句散影羅帳前)新筝不弄(魏文帝詩悲/筝擊新聲)長笛羞¶
吹(古歌辭云長笛續短/笛願陛下保夀無極)當年桂苑(梁宗夬詩悵/焉臨桂苑)昔日蘭¶
閨(後漢皇后紀/賛頒政蘭閨)羅敷總髪(古樂府云羅敷年㡬何二十/尚未滿十五頗有餘又頭上)¶
(倭墮/髻)弄玉初笄(白虎通曰女子幼/嫁必笄詳春賦)新歌子夜(晉樂志子/夜歌者女)¶
<pb:KR4b0017_WYG_001-29a>¶
(子名子夜造此聲孝武太元中瑯琊王軻/之家有鬼歌子夜則子夜是此時人也)舊舞前溪(晉/樂)¶
(志前溪歌者車騎將軍沈充/所製樂府解題前溪舞曲也)别後闗情無復情(梁簡文/帝美女)¶
(篇云佳麗/最闗情)奩前明鏡不須明(梁劉緩照鏡賦欲開奩/而更飾乃當窻而取鏡)合¶
歡無信寄(楊方合歡詩但願長/無別合形一作軀)迴紋織未成(臧縈緒晉/書秦州刺)¶
(史竇滔妻蘇氏善屬文苻堅時滔被徙流沙/蘇氏思之織錦為逥文詩寄滔辭甚悽切)遊塵滿牀¶
不用拂(鮑昭擬古詩牀/席生塵明鏡垢)細草横階隨意生(吴均行路難/玉階行路生)¶
(細/草)前日漢使著章臺(漢張敞傳敞為京兆尹為婦/畫眉時罷朝㑹走馬章臺街)聞道¶
夫壻定應迴(古樂府陌上桑東方/千餘騎夫壻居上頭)手巾還欲燥(漢名臣/奏曰王)¶
<pb:KR4b0017_WYG_001-29b>¶
(莽斥出太后憐之伏泣失色太后親/自以手巾拭淚古詩手巾掩口啼)愁眉即剰開(華嶠/漢書)¶
(梁冀妻孫夀/作愁眉啼妝)逆想行人至迎前含笑來(湯恵休楚明妃/曲含姿綿視微)¶
(笑相/迎)¶
　　竹杖賦(按史臣曰信留長安雖位望通顯常有鄉/闗之思今觀集中所載如傷心小園枯樹)¶
　　　(鴛鴦等賦類皆寓哀江南/也悲涼慷慨情見乎辭)¶
桓宣武平荆州(晉桓温傳庾翼卒以温為都督荆梁四/州諸軍事安西将軍荆州刺史領䕶南)¶
(蠻校尉假節桓𤣥傳追/尊其父温為武宣皇帝)外白有稱楚丘先生來詣門下¶
(韓詩外傳楚丘先生披蓑帶素見孟嘗君君/曰先生老矣春秋髙矣多遺忘矣何以教文)宣武(一作/桓公)¶
<pb:KR4b0017_WYG_001-30a>¶
曰名父之子(漢蕭育傳大將軍王鳯以育/名父子著才能除為功曹)流離江漢孤¶
之責矣及命引進乃曰噫子老矣鶴髮雞皮(後漢趙典/傳賛大儀)¶
(鶴髮注白髮也列女傳諺曰夏姬得/道雞皮三少劉熈釋名咽如雞皮)蓬頭歴齒(宋玉登/徒子好)¶
(色賦其妻蓬頭/攣耳齞脣歴齒)乃是江漢英靈(見傷/心賦)荆衡把梓(禹貢荆/及衡陽)¶
(惟荆州左傳聲子曰如杞梓皮革/自楚徃也惟楚有材晉實用之)雖有聞於十室(論語/十室)¶
(之邑必/有忠信)幸無求於千里(孟子王曰叟不/逺千里而來)寡人有銅鐶靈¶
壽(廣志九真/出靈夀杖)銀角桃枝(魏武與楊彪書曰今賜/足下銀角桃枝一枚)開木𤓰¶
而未落(廣志木𤓰子可藏枝為/杖號一尺百二十節)養蓮花而不萎(晉五行/志王敦)¶
<pb:KR4b0017_WYG_001-30b>¶
(在武昌鈴下儀仗生花如蓮花五六日而/萎落干寶以為狂花生枯木不可乆也)迎仙客於錦¶
市(神仙傳介象令人騎青竹/杖自吴往蜀詳馬射賦)送遊龍於葛陂(後漢方術/傳壺公以)¶
(竹杖與費長房曰乗此任所之長房乗/杖須臾來歸投杖葛陂中視之則龍也)先生將以養老¶
(禮記王制五十杖於家六十杖/於鄉七十杖於國八十杖於朝)將以扶危(後漢李尤靈/壽杖銘乃制)¶
(為杖扶/危定傾)先生笑而言曰中國明於禮義(史記魯仲連傳/仲連曰彼秦者)¶
(棄禮義而上/首功之國也)闇於知人(尚書皋陶謨禹/曰知人則哲)心之憂矣惟我¶
生民雖復疎條勁柘(見春/賦)促節貞筠(陳江總集宛轉歌/云湘娥拭涙灑貞)¶
(筠沈約集咏簷前竹詩云/繁隂上蓊茸促節下離離)杖端刻鳥(後漢禮儀志八十/九十禮有加賜玉)¶
<pb:KR4b0017_WYG_001-31a>¶
(杖端以鳩為飾鳩者不/噎之鳥也欲老人不噎)角首圖麟(劉向别録有/麒麟角杖)豈能相¶
予此疾將予此身若乃世變朝市(晉陸機詩市/朝互遷易)年移陵¶
谷(詩髙岸為谷/深谷為陵)猿吟鷹厲風霜&KR0008;黷(陸機樂府苦寒行/云𤣥猿臨岸嘆文)¶
(選鮑昭蕪城賦飢鷹厲吻又稜/稜霜氣䔩䔩風威詳哀江南賦)楚漢争衡袁曹競逐(見/傷)¶
(心/賦)獸食無草(文選曹植詩云孤獸/走索羣銜草不遑食)禽巢無木(魏武帝樂/府月明星)¶
(稀烏鵲南飛繞樹/三匝何枝可依)於時無懼而慄不寒而戰(漢髙五王/傳魏勃股)¶
(戰而慄酷吏傳/郡中不寒而栗)胡馬哀吟(漢枚乗傳胡/馬嘶北風)羌笳悽囀(魏杜/摯笳)¶
(賦序昔伯陽避亂入戎/遂為斯樂邉笳是崇)親㕛離絶妻孥流轉玉闗寄書¶
<pb:KR4b0017_WYG_001-31b>¶
(後漢書班超乆在絶域年老思歸乃上疏曰臣不敢望/到酒泉郡但望生入玉門闗超妹昭亦上書請超曰超)¶
(有書與妾生訣/恐不復相見)章臺留釧(晉記云王達妻衛氏太安中/為鮮卑所掠路由章武臺留)¶
(一書并釵釧訪其家通/俗文曰環臂為之釧)寒闗悽愴羈旅悲涼(華陽國志汶/山郡闡縣故)¶
(卭人邑卭都接寒闗今省謝靈/運詩運開生悲涼詳哀江南賦)疏毛抵於矰繳(三輔黄/圖漢儀)¶
(注云飲飛具矰/繳以射鳬雁)脆骨被於風霜髮種種而逾短(左傳昭/公三年)¶
(齊侯田於莒盧蒲嫳泣請曰余髮如此種種余奚能為/注種種短也哀公十一年公㑹吴子伐齊公孫揮命其)¶
(徒曰人尋/約吴髪短)眉髟髟而競長(樊氏相法眉中長毫百二/十嵗按髟音標長髪貌)是¶
以憂幹扶疎悲條鬱結(文選漢枚乗七發云龍門之桐/中鬱結之輪囷根扶疎以分離)¶
<pb:KR4b0017_WYG_001-32a>¶
宿昔僛醜(淮南子視毛嬙/西施猶䫏醜也)俄然耆耋(曲禮六十曰耆指/使周易則大耋之)¶
(嗟/凶)變田鳯於承宫(後漢書田鳯為尚書儀容端正每奏/事靈帝目送之因題柱曰堂堂乎張)¶
(京兆田郎承宫傳北單于遣使求得/見宫宫對曰臣狀醜不可以示逺)改陽文於鬷蔑(淮/南)¶
(子不待傳粉芳澤而美者西/施也文也左傳鄭鬷蔑惡)潘岳秋興(見二/巻)嵇生倦遊¶
(晉書嵇康傳嘗遊山澤令其得意忽/焉忘返漢司馬相如傳長卿故倦遊)桓譚不樂(後漢桓/譚傳譚)¶
(拜議郎給事中譚極言䜟之非經帝/怒出為六安丞意忽忽不樂道病卒)吴質長愁并皆年¶
華未暮容貌先秋予此哀矣雖然有以非鬼非魊乃心¶
憂矣(詩為鬼為魊/又心之憂矣)未見從心先求順耳(論語六十而耳/順七十而從心)¶
<pb:KR4b0017_WYG_001-32b>¶
(所欲不/踰矩)伯玉何嗟(莊子蘧伯玉行年五十/而知四十九年之非)丘明惟恥(論/語)¶
(匿怨而友其人/左丘明恥之)拉虎狎(一作/捭)熊余猶稚童(後漢方術傳/華陀語吴普)¶
(曰吾有五禽之戯一曰虎二曰鹿三曰熊四曰猿五曰/鳥以當導引普施行之年九十餘耳目聰明牙齒堅完)¶
觀形察貌子實悲翁(晉陸機集鼓吹賦/云詠悲翁之流思)别有九棘龎眉¶
三槐暮齒(漢武故事顔駟文帝時為郎至武帝輦過郎/署見駟龎眉皓髮擢拜㑹稽都尉周禮朝士)¶
(掌建邦外朝之法左九棘孤卿大夫位焉右/九棘公侯伯子男位焉面三槐三公位焉)孔光謝病¶
(漢孔光傳光稱疾辭位太師詔曰太師光/聖人之後賜太師靈夀杖入省中用杖)袁逢致仕(華/嶠)¶
(後漢書嘉平中袁/逢為三老賜玉杖)吴濞不朝(漢吴王濞傳文帝賜/吴王几杖老不朝)楊彪¶
<pb:KR4b0017_WYG_001-33a>¶
䘮子(後漢書楊彪子修為操所殺操問彪曰公何瘦之/甚曰媿無日殫先見之明猶懐老牛砥犢之愛公)¶
(為之改容文帝引彪待以/客禮詔賜延年杖及馮几)明公此贈或非乖禮先生乃¶
歌曰杖藜促節(荘子原憲/杖藜應門)白藋同心(爾雅拜蔏藋注蔏/藋亦似藜疏此亦)¶
(似藜而葉大者名拜一名蔏/藋荘子云藜藿柱宇是也)終堪荷篠(論語有丈人/以杖荷篠)自¶
足驅禽(未/詳)一傳大夏(左思蜀都賦卭杖/傳節於大夏之邑)空成鄧林(山海/經夸)¶
(父棄其杖/化為鄧林)¶
　　卭竹杖賦¶
沉冥子遊巴山之岑取竹於北隂(揚子蜀荘沉㝠註侯/巴曰嚴君平常病於)¶
<pb:KR4b0017_WYG_001-33b>¶
(事沉㝠而死軒轅本紀帝使伶倫徃大夏之西崑崙之/隂嶰谷採龍鍾之竹取其竅厚均者斷兩節間三寸七)¶
(分吹之為/黄鍾之音)㛹娟髙節(東方朔七諌㛹娟之脩竹生於潭/潭蜀記漢張騫奉使尋河源得髙)¶
(節竹植於卭/山堪為杖)寂歴無心(梁江淹燈賦/寂歴冬暮)霜風色古露染班¶
深毎與龍鍾之族(注見/上)幽翳沉沉(魏王粲思友賦/身既逝兮幽翳)文不¶
自殊質而見賞(晉戴顗之竹譜質/雖含文須膏乃褥)藴諸鳴鳯之律(漢律/歴志)¶
(黄帝使伶倫取竹嶰谷/制十二筩以聴鳯之鳴)制以成龍之杖(鄧徳明南康記/南野縣冇術士)¶
(陳憐其人通靈夜嘗乗龍還家/至家輒化成青竹杖内致户前)枝條勁直(晉蘇彦卭竹/杖銘秀矣雲)¶
(竹勁直/篠蕩)璘斌色滋(梁任昉答到建安餉杖詩定是湘妃/淚潜灑遂璘斌又勞君尚齒意矜此)¶
<pb:KR4b0017_WYG_001-34a>¶
(杖鄉/辰)和輪人之不重(禮記雜記古者貴賤皆杖叔孫武/叔朝見輪人以其杖闗轂而輠輪)¶
(者於是有爵/而後杖也)待羽客以相貽(楚辭仍羽人於丹丘注羽/人飛仙疑用費長房事見)¶
(竹杖/賦)青春欲暮(楚辭青春受/謝白日照)白雲來遲(晉陶潜集閒情/賦白雲依山)¶
謀於長者操以從之(曲禮謀於長者必/操几杖以從之)執末而獻無因¶
自持(曲禮獻杖/者執末)諸蔗雖甘不可以倚(劉向杖銘都蔗/雖甘殆不可杖)彼¶
藜雖實不可以美(見竹/杖賦)未若處不材之間當有用之始¶
(莊子行山見大木之葉茂盛採木者止其傍而不取也/問其故曰無所為用荘子曰此木以不材得終其天年)¶
魯分以爵(注見/上)漢錫以年(見竹/杖賦)昔尚爾齒(注見/上)今優我¶
<pb:KR4b0017_WYG_001-34b>¶
賢(晉殷允杖銘翼徳扶耆舍杖/焉資輔相天地匪賢而誰)書横几(國語左史倚相/曰倚几有誦訓)¶
(之諌註誦訓王師所/誦之諫書之於几)玉塵(疑作/陳)筵(周禮天府凡國之玉/鎮大寶器藏焉若有)¶
(大祭大䘮則出而/陳之詩或肆之筵)則函之以後(周禮伊耆氏掌國之大/祭祀共其杖咸軍旅授)¶
(有爵者杖共王之齒杖注咸讀為函老臣雖杖/於朝與祭則去之而以函藏之既事乃授之)拂之以¶
前(曲禮進几杖者拂/之注拂去塵埃)爾其摘芳林沼(謝靈運永嘉記百/卉正發時聊以小)¶
(摘供/日)行樂軒除(漢楊惲報孫㑹宗/書人生行樂耳)間尊卑之垂悦(當作/帨曲)¶
(禮尊卑/垂帨)隨上下之遊紆夫寄根江南淼淼幽潭(注見/上)傳¶
節大夏悠悠廣野(見竹/杖賦)豈比夫接君堂上之履(曲禮侍/坐於長)¶
<pb:KR4b0017_WYG_001-35a>¶
(者履不/上於堂)為君座右之銘(文選座右銘註後漢崔瑗字子/玉兄璋為人所殺手刃其讐作)¶
(銘自戒常置座右故曰座右銘古逸/詩周武王杖銘輔人無苟扶人無咎)而得與綺紳瑤珮¶
出芳房於蕙庭(江淹集扇上綵畫賦出入玉帶與/綺紳謝偃聴歌賦動瓊佩出蘭房)¶
　　象戱賦(藝文類聚周王褒象經序一曰天文以觀/其象天日月星是也二曰地理以發其形)¶
　　　(地水木金土是也三曰隂陽以順其本陽數為/先本於天隂數為先本於地是也四曰四時以)¶
　　　(正其序東方之色青其餘三色例皆如之是也/五曰算數以通其變俯仰則為天地日月星變)¶
　　　(通則為水火金木土是也六曰律吕以宣其氣/在子取未在午取丑是也七曰八卦以安其位)¶
　　　(至震取兑至離取坎是也八曰忠孝以敦其教/出則盡忠入則盡孝是也九曰君臣以事其禮)¶
<pb:KR4b0017_WYG_001-35b>¶
　　　(不可以貴凌賤直而為曲不可以卑畏尊隠而/無犯是也十曰文武以成其務武論七徳文表)¶
　　　(四教是也十一曰禮儀以制其則居上不驕為/下盡敬進退有度可法是也十二曰觀徳以考)¶
　　　(其行定而後求義而後取時然後言樂然後笑/是也或升進以報徳義以遷善或黜退以貶過)¶
　　　(事在懲惡或以沉審為貴正其瞻視或以狥齊/為功明其糾察得失表於隆替在賤必申怠敬)¶
　　　(彰於勸沮處尊思屈片言崇於拱璧一徳踰於/華衮按北史周武帝紀保定四年帝製象經成)¶
　　　(集百僚講説北史文苑傳云令王褒注之藝文/云武帝造象戱而子山表亦云臣讀象經并觀)¶
　　　(象戯意象經者猶鮑宏之博塞經故賦云披圖/久玩開經熟尋也惜此經與注俱不傳終不明)¶
　　　(象戯為何物耳表則又有天之渾盖等語似以/璣衡渾儀之類造為戱具者姑以竢之博識)¶
<pb:KR4b0017_WYG_001-36a>¶
觀夫造作權輿(爾雅權/輿始也)皇王厥初(詩皇王后帝/又厥初生民)法凝隂¶
於厚徳(周易地勢坤君子以厚徳載/物又履霜堅氷隂始凝也)仰沖氣於清虚(老/子)¶
(沖氣以為和又天無以清恐将裂山海經羲和東方/國名日所由過也每日出二國人為御推而升太虚)於¶
是緑簡既開(後漢書吴恢欲/殺青簡以寫書)丹局直正(晉天文志周髀/家云天圓如張)¶
(盖地方/如棊局)理洞研幾(繫辭夫易聖人之所/以極深而研幾也)窮源作聖(尚書/洪範)¶
(睿作/聖)若扣洪鐘(學記善待問者如撞鐘扣之以/小則小鳴扣之以大則大鳴)如懸明¶
鏡(見小/園賦)白鳯遙臨(西京雜記揚雄著/太𤣥夢吐白鳯)黄雲髙映(春秋孔/演圖舜)¶
(將興黄雲/升於堂)可以變俗移風(尚書畢命既歴/三紀世變風移)可以涖官行¶
<pb:KR4b0017_WYG_001-36b>¶
政(曲禮涖官行政/非禮威嚴不行)是以局取諸乾(繫辭乾為/天為圓)仍圖上𤣥¶
(漢揚雄傳甘泉賦云/惟漢十世將郊上𤣥)月輪新滿(崔豹古今注漢明帝作/太子樂人歌四章以賛)¶
(太子之徳其/二曰月重輪)日暈初圓(晉書元帝紀有神璽出於江寧/其文曰長夀萬年日有重暈)¶
模羽林之華盖(漢外戚傳上官桀少時為羽林期門郎/從武帝上甘泉桀奉盖雖風嘗屬車雨)¶
(下盖/輒御)寫明堂之璧泉(桓譚新論王者作圓池如璧形/實如其中以圓擁之名曰辟雍)坤¶
以為輿(繫辭坤為地/又為大輿)剛柔巻舒(繫辭剛柔相/推而生變化)若方鏡而¶
無影(見哀江/南賦)似空城而未居(見小/園賦)促成文之畫(繫辭通/其變遂)¶
(成天地/之文)亡靈龜之圖(河圖云天與禹洛出書/謂神龜負文列背而出)馬麗千金¶
<pb:KR4b0017_WYG_001-37a>¶
之馬(韓子郭隗曰古之人君有以/千金使涓人求千里馬者)符明六甲之符(漢武/内傳)¶
(上元夫人與王母既㑹武帝謂曰阿母發五岳真形雖/覩妙理而無六甲靈飛之符凡十二事何以總攝萬靈)¶
(帝曰願/賜指教)於是搢笏當次(二禮圖曰士笏飾以/象骨大夫飾以魚鬚)依辰就席¶
(尚書疏辰以日月所㑹/分周天之度為十二次)回地理於方珪轉天文於圓璧¶
(周易疏天圓地方謝恵連雪賦/既因方而為珪亦遇圓而成璧)分荆山之美玉(見哀江/南賦)¶
數藍田之珉石(三秦記藍/田出美玉)南行赤水之珠(莊子黄帝遊/於赤水之北)¶
(登乎崑崙之丘而南/望旋歸遺其𤣥珠)北使𤣥山之䇿(吴越春秋禹按黄/帝中經厯曰在於)¶
(九疑山東南天柱號曰委宛山其書金簡青玉為字編/以白銀皆琢其文禹乃東巡登衡山血白馬以祭之因)¶
<pb:KR4b0017_WYG_001-37b>¶
(夢見赤繡文衣男子自稱𤣥夷蒼水使者東顧謂禹曰/欲得吾山神書者齋於黄帝巖嶽之下乃發書得通水)¶
(之/要)居東道而龍青出西闗而馬白(曲禮左青龍而右白/虎史記冒頓圍髙祖)¶
(於平城所騎西方盡白馬東方盡/青龍漢書天馬徠循東道詳二巻)既舒𤣥象(晉謝安傳/宫室皆仰)¶
(模𤣥/象)聊定金枰(説文棊/局為枰)昭日月之光景(謝靈運初發石/首城詩日月垂)¶
(光/景)乗風雲之性靈(周易雲從龍風從虎張融集答/周顒書性靈之為性能知者也)取四¶
方之正色(漢書注張晏曰王者以五色上為大/社封四方諸侯各以其方色土與之)用五徳¶
之相生(漢律歴志土生金故為金徳金生水故為水徳/水生木故為木徳木生火故為火徳火生土故)¶
(為土/徳)從月建而左轉(周禮馮相氏掌十有二月注月謂/斗柄所建每月建一辰自建寅至)¶
<pb:KR4b0017_WYG_001-38a>¶
(建丑凡歴十二朔而為一嵗則有十二月之位也桓譚/新論揚子雲因衆儒之説以天為常左旋日月星辰隨)¶
(而東/西)起黄鍾而順行(漢律歴志隂陽相生自黄/鍾始而左旋八八為伍)隂翻則¶
顧兎先出(見七/夕賦)陽變則靈烏獨明(淮南子日中有踆烏/漢天文志踆烏者謂)¶
(三足烏也烏而三/距陽之數其數竒)況乃豫遊仁壽(夏諺曰吾王不遊吾/何以休吾王不豫吾)¶
(何以助晉書/有仁壽殿)行樂徽音(洛陽宮殿簿/有徽音堂)水影搖日花光照¶
林乍披圖而久玩(穆天子傳河伯乃與天子披/圖視典以觀天子之寶器)或開經¶
而熟尋雖復成之於手終須得之於心(列子泰豆曰得/之於手應之於)¶
(心/)乃有龍燭銜花(左思吴都賦尋木龍燭注龍燭鍾/山神也謝朓咏燈詩銜花似燭籠)金¶
<pb:KR4b0017_WYG_001-38b>¶
鑪浮氣(藝文類聚魏武上雜物疏御物三十種有純金/香鑪一枚玉盤自副齊王融咏幔詩每聚金鑪)¶
(氣/)月落桂垂(虞喜安天論月中仙人桂樹今視其初/生見仙人之足漸已成形桂樹復生)星¶
斜栁墜(史記天官書二十/八宿有栁七星)猶豫樞機(屈原雜騷心猶豫/而狐疑繫辭樞機)¶
(之發榮/辱之主)嫌疑涇渭(曲禮禮所以決嫌疑三秦記涇水入/渭與渭水合流三百里清濁不相雜)¶
顧望回惑心情怖畏(起世經怖畏不/安諸毛皆豎)應對坎而衝離忽¶
當申而取未¶
　　鏡賦¶
天河漸没(梁何遜集怨詩/云曉河没髙棟)日輪將起(列子日初出/大如車輪)燕噪¶
<pb:KR4b0017_WYG_001-39a>¶
吴王(虞氏家記吴小城白門盖吴王闔閭所作也至/秦始皇守宫吏燭燕窟失火燒宫而此樓故存)烏¶
驚御史(漢書朱博為御史大夫府中列栢樹嘗有野/烏數千棲宿其上晨去暮來號曰朝夕烏)玉¶
花簟上(東宫舊事太子納妃/有烏韜赤花雙文簟)金蓮帳裏(石虎鄴中記冬/月用明光錦以)¶
(白縑為裏名複帳帳之四角安純金銀鑿縷香鑪/爇以百和香帳頂安金蓮花中懸金箔織成錦囊)始摺¶
屏風(龍輔女紅餘志陽文張玳瑁屏風黄金為屈膝長/七尺廣二尺可以巻舒晉書載記石季龍作金鈿)¶
(屈膝/屏風)新開户扇(漢霍光傳黄門/宦者各持門扇)朝光晃眼早風吹面臨¶
桁下而牽衫(韻書桁竹竿也唐杜甫/詩翡翠鳴衣桁盖本此)就箱邉而著釧(漢/周)¶
(昌傳吕后側/耳於東箱聴)宿鬟尚捲(梁簡文帝詩/眠鬟壓落花)殘妝已薄(梁江總/紫騮馬)¶
<pb:KR4b0017_WYG_001-39b>¶
(詩殘妝/尚有啼)無復脣朱(晉左思矯女詩/濃朱衍丹脣)纔餘眉蕚(見春/賦)靨上¶
星稀黄中月落(酉陽雜俎近代妝尚靨如射月曰黄星/靨靨鈿之名盖自孫吴鄧夫人也玉臺)¶
(新咏徐君舊詩飾面停妝成更/㸃星梁簡文帝詩約黄能效月)鏡臺銀帶本出魏宫(魏/武)¶
(上雜物疏鏡臺本出魏宫/中有純銀參帶鏡臺一)能横却月(龍輔女紅餘志燕/昭王賜旋娟以金)¶
(梁却月之釵玉/角紅輪之&KR0008;)巧挂迴風(班固西京雜記趙飛燕為皇/后其女弟在昭陽上禭三十)¶
(五條其一/曰迴風扇)龍垂匣外鳯倚花中(龍輔女紅餘志淑文所/寶有對鳯垂龍玉鏡臺)¶
(淑文名婉姓李氏賈充妻謝朓鏡/臺詩對鳯臨清水垂龍挂明月)鏡乃照膽照心(西京/雜記)¶
(髙祖初入咸陽宫有方鏡廣四尺九寸表裏有明人來/照之則倒見以手掩心來即腸胃五臟歴然無礙又女)¶
<pb:KR4b0017_WYG_001-40a>¶
(子有邪心則膽張心動秦始皇常/以照宮人膽張心動則殺之也)難逢難值縷五色之¶
蟠龍(晉東宫舊事銀華金薄鏡三/銀龍頭受福蓮花鈕鏁自副)刻千年之古字(梁劉/緩照)¶
(鏡賦背後銘/文宜子孫)山雞㸔而獨舞(異苑山雞愛其羽毛映水/則舞魏武時南方獻之公)¶
(子蒼舒令置大鏡其前/雞鑑形而舞不知止)海鳥見而孤鳴(范泰鸞鳥詩序/昔罽賔王結罝)¶
(峻鄔之山獲一鸞鳥王甚愛之三年不鳴其夫人曰嘗/聞鳥見其類而後鳴何不照鏡以映之鸞覩影悲鳴而)¶
(絶/)臨水則池中月出照日則壁上菱生(王子年拾遺記/有如石之鏡此)¶
(石色白如月照面如雪謂之月鏡飛燕外傳飛燕始加/大號媫妤奏上三十六物以賀有七尺菱花鏡一奩)¶
(鶴齡曰李巨仁鏡詩無/波菱自動不夜月恒明)暫設装奩還抽鏡屜(見蕩/子賦)競學¶
<pb:KR4b0017_WYG_001-40b>¶
生情(曹植洛神賦柔情/綽態媚於語言)争憐今世(妒記桓大司馬以李/勢女為妾桓妻前抱)¶
(之曰阿姊見汝不/能不憐何況老奴)𩯭齊故畧(劉孝威和定襄侯初笄詩/合髮仍昔髮畧𩯭即前絲)¶
眉平猶剃飛花㙛子次第須安朱開錦蹹黛蘸(一作/雜)油¶
檀(未詳釋名曰黛代也滅去/眉毛以此畫代其處也)脂和甲煎(蔡邕女戒脂則/思其心之和晉)¶
(傅𤣥樂府粉加甲煎/名香薰藿艾納迴光)澤漬香蘭(蔡邕女戒澤髮則思其/心之潤屈原九歌浴蘭)¶
(湯兮沐/芳華)量髻鬢之長短度安花之相去懸媚子於搔頭¶
(西京雜記武帝過李夫人就取玉簮/搔頭自此宫人搔頭皆用玉為之)拭釵梁於粉絮梳¶
頭新罷照著衣(晉東宫舊事皇太子/納妃有著衣大鏡)還將妝處取將歸¶
<pb:KR4b0017_WYG_001-41a>¶
暫㸔絃繫(西京雜記宣帝被收繫郡邸獄臂上猶帶史/良娣合采宛轉絲繩繫身毒國寶鏡一枚大)¶
(如八銖錢舊傳此鏡見妖/魅得佩之者為天神所福)懸知擷紒(一作縵非晉五行/志婦人結髮者既)¶
(成以繒急東其鬟名曰擷子紒/始自宫中天下化之按紒音計)衫正身長裾斜假襻(一/作)¶
(攀非按襻衣/下系也音盼)真成箇鏡特相宜不能片時藏匣裏(梁簡/文帝)¶
(鏡詩全開/瑇瑁匣)暫出園中也自隨¶
　　燈賦¶
九龍將暝(山海經鍾山之神名曰燭隂視為晝/暝為夜郭璞曰即燭龍也是燭九隂)三爵行¶
棲(見象/戱賦)瓊鈎半上(鮑昭玩月詩始出西/南樓纎纎如玉鈎)若木全低(見馬/射賦)¶
<pb:KR4b0017_WYG_001-41b>¶
窻藏明於粉壁(漢官儀省中皆胡粉塗壁故曰粉/署劉孝綽對雪詩浮光亂粉壁)栁助¶
暗於蘭閨(見蕩/子賦)翡翠珠被(宋玉招魂翡翠/珠被爛齊光)流蘇羽帳(晉/摯)¶
(虞決疑要註天/子帳流蘇為飾)舒屈膝之屏風(見鏡/賦)掩芙蓉之行障(晉/書)¶
(石崇與王愷奢靡相尚愷作紫絲步障四十里崇/作錦步障五十里敵之鮑昭詩七綵芙蓉之羽障)巻衣¶
秦后之牀(樂府解題有秦女捲衣/言解衣以贈所歡也)送枕荆臺之上(宋玉/髙唐)¶
(賦昔者先王嘗遊髙唐怠而晝寢夢見一婦人曰妾巫/山之女也為髙唐之客聞君遊髙唐願薦枕席王因幸)¶
(之而去辭曰妾在巫山之陽髙邱之岨旦/為朝雲暮為行雨朝朝暮暮陽臺之下)乃有百枝同¶
樹(王朗三秦故事百華燈樹正月朔朝賀殿下設於三/階之間  陳鋭曰傅𤣥朝㑹賦華燈若乎火樹熾百)¶
<pb:KR4b0017_WYG_001-42a>¶
(枝之/煌煌)四照連盤(張敞東宫舊事太子納妃有金塗四尺/長燈銀塗二尺連盤燈江總夜望山燈)¶
(詩百花疑吐夜/四照似含香)香添然蜜(南方草木狀交阯有蜜香樹/龍輔女紅餘志麗丘出嘉蜂)¶
(釀蜜如雪和諸香為丸薰衣數年不/散梁簡文帝對燭賦見蜜淚之蹉跎)氣雜燒蘭(宋玉招/魂蘭膏)¶
(明燭華/容備)燼長宵久(曲禮燭不見跋注跋本也燭盡/則去之為嫌若燼多有厭倦)光青¶
夜寒(晉張華雜詩繁霜降當夕悲風中/夜興朱火青無光蘭膏坐自凝)秀華掩映(漢禮/樂志)¶
(安世房中歌曰金支秀華張晏曰/金支百二十支秀華中主有華艶)蚖膏照灼(淮南子萬/畢術取蚖)¶
(脂為燈置水/中即見諸物)動鱗甲於鯨魚(西京雜記秦有青玉五枝/燈下作蟠螭口銜燈然則)¶
(鱗甲皆動魏殷臣鯨魚燈賦普/彼鱗族莫與之京又鬐甲舒張)燄光芒於鳴鶴(王筠燈/檠詩鳴)¶
<pb:KR4b0017_WYG_001-42b>¶
(鶴映氷池説文榜也本/作擏擏輔正弓弩者)蛾飄則碎花亂下(崔豹古今注/飛蛾善拂燈)¶
(一名火花晉張協詩飛蛾拂/明燭謝朓燈詩輕花四五重)風起則流星細落(李陵贈/蘇武詩)¶
(瀝滴如/流星)況復上蘭深夜(三輔黄圖上林苑有上蘭/館沈約詩置酒過上蘭)中山¶
醑清(博物志劉𤣥石曽於中山酒家沽酒酒家與千日/酒飲之至家大醉其家不知以為死𦵏之後酒家)¶
(計向千日徃視之云已𦵏於是開棺/醉始醒俗云𤣥石飲酒一醉千日)楚妃留客(晉石崇/楚妃歎)¶
(序楚妃歎莫知其由楚之賢妃能立徳垂名於後惟/楚妃焉故歎詠之景差大招長袂拂面善留客只)韓¶
娥合聲(列子秦青曰昔韓娥為曼聲/長歌一里老幼喜躍怍舞)低歌箸節游絃絶¶
鳴(嵇康琴賦鵾雞游絲/吕延濟曰並曲名)輝輝朱燼(國語火無灾曰輝梁/徐伯陽詩青樓含照)¶
<pb:KR4b0017_WYG_001-43a>¶
(本暉暉古詩/朱火然其中)燄燄紅榮(尚書盤庚無/若火始燄燄)乍九光而連彩(漢/武)¶
(内傳西王母至日掃/除宫内然九光之燈)或雙花而並明寄言蘇季子應知¶
餘照情(戰國䇿甘茂亡秦且之齊出闗遇蘇子曰夫江/上之處女有家貧而無燭者處女相與語欲去)¶
(之無燭者曰妾以無燭故常先至掃室布/席何愛於餘明之照四壁者幸以賜妾)¶
　　對燭賦¶
龍沙雁塞甲應寒(後漢班超傳賛咫尺龍沙梁州記梁/州縣界有雁塞山傳云此山有大池)¶
(水雁棲集之故名木蘭/歌寒光照鐵衣本此)天山月没客衣單(漢書天山冬/夏有雪沈約)¶
(詩秋至/客衣單)燈前桁衣疑不亮(見鏡/賦)月下穿針最覺難(見七/夕賦)¶
<pb:KR4b0017_WYG_001-43b>¶
刺取燈花持桂燭還却燈檠下燭盤(梁簡文帝對燭賦/挂同心之明燭施)¶
(雕金之麗/盤詳燈賦)鑄鳯銜蓮圖龍並眠(班固西京雜記長安巧/工丁諼作恒滿燈九龍)¶
(五鳯雜以芙蓉蓮耦之竒徐樹敏曰梁/簡文帝對燭賦眠龍傍繞倒鳯雙安)燼髙疑數翦心¶
濕暫難然銅荷承淚蠟(拾遺記周穆王行有鳯/腦之燈水荷以盖其上)鐡鋏染¶
浮烟本知雪光能映紙(宋齊記孫康家/貧嘗映雪讀書)復訝燈花今得¶
錢(西京雜記陸賈對樊噲曰/目瞤得酒食燈花得錢財)蓮帳寒檠窻拂曙(王褒日/出東南)¶
(隅行陽窻臨玉/女蓮帳照金鋪)筠籠薫火香盈絮(東宫舊事太子納妃/有漆畫手巾薫籠二)¶
(大被薰籠三衣薫籠三玉臺新/咏費㫤咏照鏡詩拂絮且憐香)傍垂細溜(梁劉緩秋閨/詩燭溜花行)¶
<pb:KR4b0017_WYG_001-44a>¶
(滿/)上燒(一作/繞)飛蛾(洞㝠記漢武帝燃芳薏燈/以麟鬚拂拂霜蛾赴燭者)光清寒入¶
(見燈/賦)燄暗風過(梁劉孝威和簾裏/燭詩參差風燄斜)楚人纓脱盡(説苑楚/荘王賜)¶
(羣臣酒日暮燭滅有引美人之衣者美人援絶其冠纓/告王趣火來視絶纓者王曰賜人酒使醉失禮奈何顯)¶
(婦人之節而辱士乎乃命/皆絶去其冠纓然後舉燭)燕君書誤多(韓子鄭人有遺/燕相國書者夜)¶
(書謂持燭者曰舉燭而誤書舉燭燕相/受書曰舉燭髙明髙明者舉賢而任之)夜風吹香氣隨¶
鬱金苑(西征記洛陽/城有鬱金屋)芙蓉池(魏曹植詩逍/遙芙蓉池)秦皇辟惡不¶
足道(未詳按秦嘉與婦書曰今奉麝香/一觔可以辟惡氣本草麝香辟惡)漢武胡香何物¶
竒(博物志漢武帝時弱水西國有人乗毛車以渡弱水/來獻香者大如燕邜三枚與棗相似後宫中大疫西)¶
<pb:KR4b0017_WYG_001-44b>¶
(使乞燒所貢香一枚以辟疫氣/病者並差九月餘日香猶不歇)晚星没芳蕪歇還持照¶
夜遊(古詩晝短苦夜/長何不秉燭遊)詎減西園月(魏曹植公讌詩清夜/西園遊飛盖相追隨)¶
(明月澄清景/列宿正參差)¶
　　枯樹賦(何焯曰朝野僉載載梁庾信初至北方文/士多輕之將枯樹賦示之自後無敢言)¶
殷仲文風流儒雅海内知名代異時移出為東陽太守¶
常忽忽不樂顧庭槐而歎曰此樹婆娑生意盡矣(通考/婺州)¶
(吴置東陽郡晉宋齊因之梁陳置金華郡晉殷仲文傳/仲文少有才藻桓𤣥篡位引為佐命及帝反正仲文至)¶
(大司馬府府中有老槐樹顧而歎曰此樹婆娑/無復生意常怏怏不得志忽遷為東陽太守)至如白¶
<pb:KR4b0017_WYG_001-45a>¶
鹿貞松(廣州先賢傳丁茂至孝母終負土/治塜列植松百白鹿遊乎左右)青牛文梓(録/異)¶
(傳秦文公時雍南山有大梓樹文公伐之輒有大風雨/樹生合不斷時有一人病夜徃山中聞有鬼語樹神曰)¶
(秦若使人被髮以朱絲繞樹伐汝汝得不困耶樹神無/言明日如其言伐樹斷中有一青牛出走入豐水中)¶
根柢盤魄(魏王粲槐樹賦/植根柢其𢎞深)山崖表裏桂何事而銷亡(漢/書)¶
(李夫人卒武帝作賦云秋氣/&KR0579;以淒淚兮桂枝落而銷亡)桐何為而半死(見傷/心賦)昔之¶
三河徙植(未詳按西京雜記茂陵富人袁廣漢於北邙/山下築園後没入為官園鳥獸草木皆移植)¶
(上林/苑中)九畹移根(離騷既滋蘭之九畹/兮注十二畆為畹)開花建始之殿(魏/武)¶
(帝紀注帝自漢中至洛陽起建始殿/使工蘇越徙美梨掘之根傷盡血出)落實睢陽之園(左/傳)¶
<pb:KR4b0017_WYG_001-45b>¶
(嵗云秋矣我落其實而取其材漢書梁孝/王築東園方三百里廣睢陽城七十里)聲含嶰谷(見/卭)¶
(竹杖/賦)曲抱雲門(蔡邕獨㫁黄帝樂曰雲/門周禮曰雲門之舞)將雛集鳯(玉臺/新咏)¶
(古樂府隴西行桂樹夾道生青龍/對道隅鳯凰鳴啾啾一母將九雛)比翼巢鴛(搜神記宋/大夫韓馮)¶
(取妻而美康王奪之俄而馮自殺妻乃隂腐其衣王與/登臺遂自投臺下遺書於帶願以尸骨賜馮合𦵏王怒)¶
(使里人埋之塜相望也宿昔有交梓樹生於二塜之端/旬日而大合抱屈體相就根交於下又有鴛鴦雌雄各)¶
(一恒棲樹上交頸悲鳴宋人哀之號其木曰相思樹而/兆宫曰琴操孔子遊於隅山有梓樹上有孤鶼乃承)¶
(歌之爾雅南方有比翼鳥/不比不飛其名曰鶼鶼)臨風亭而唳鶴(南史宋徐湛/之傳廣陵舊)¶
(有髙樓湛之更起風亭月觀吹臺琴瑟果/作繁茂花藥成行招集文士盡遊玩之適)對月峽而吟¶
<pb:KR4b0017_WYG_001-46a>¶
猿(庾仲雍荆州記巴郡江州有明月峽峽首南峯石壁/有圓孔形如滿月因以為名峽程記三峯即明月峽)¶
(巫山峽廣谿峽其瞿唐灧澦燕子屏風之類皆不與三/峽之數宜都山川記行者歌曰巴東三峽猿鳴悲猿鳴)¶
(三聲淚/沾衣)乃有拳曲擁腫(莊子恵子曰吾有大樹人謂之/樗其本擁腫不中繩墨小枝拳)¶
(曲不中/規矩)盤坳反覆熊彪(一作/虎)顧盼(異苑熊有居大樹孔/者  樹穀曰說文彪)¶
(虎/文)魚龍起伏節豎山連(論語山節藻梲包咸曰節栭也/刻鏤為山梲者梁上楹畫為藻)¶
(文藻水/草也)文横水蹙(渭生曰說/文蹙迫也)匠石驚視(荘子匠石之齊/見櫟社樹觀者)¶
(如市匠石不顧司馬/彪曰匠石字伯說)公輸眩目(墨子公輸般為雲梯禮/記鄭注曰公輸匠師也)¶
(多技巧者也趙岐孟子注曰/公輸子名般魯之巧人也)雕鐫始就(宋何承天集安/邉論云此所課)¶
<pb:KR4b0017_WYG_001-46b>¶
(仗並加/雕鐫)剞劂仍加(文選𥞇康琴賦施公輸/之剞劂注剞劂斤斧也)平鱗鏟甲(釋/名)¶
(鏟平削也魏文帝栁賦不交錯而龍/鱗周易雷雨解而百果草木皆甲拆)落角摧牙(魏繁欽/栁賦順)¶
(肇陽以/吐牙)重重碎錦片片真花紛披草樹(見小/園賦)散亂烟霞¶
(張正見怨詩/桃李雜烟霞)若夫松子(疑作/松梓)古度平仲君遷(左思吴都/賦松梓古)¶
(度平仲君遷注古度不花而實子皆從皮中出大如石/榴正赤初時可煮食也平仲實白如銀君遷白似甘焦)¶
(子如/馬乳)森梢百頃槎枿千年(張衡東京賦山無槎枿注/斜斫曰槎斬而復生曰枿)秦¶
則大夫受職(漢官儀秦始皇上封㤗山風雨暴/至休於松下因封其松為五大夫)漢則将¶
軍坐焉(見哀江/南賦)莫不苔埋囷壓鳥剥蟲穿(宋袁淑俳諧/集左氏詩曰)¶
<pb:KR4b0017_WYG_001-47a>¶
(南山有鳥自名啄木饑則啄樹暮則巢宿漢書昭帝時/上林苑中大栁樹㫁卧地一朝起生枝葉有蟲蝕其葉)¶
(為字曰公/孫病已立)低垂於霜露撼頓於風烟東海有白木之廟¶
(荆州圖記鄭縣東百步有白榆連理/樹異根合條合四丈餘土民奉為社)西河有枯桑之社¶
(崔鴻十六國春秋後燕録曰初晃之遷於龍城植松為/社主及秦滅燕大風吹拔後數年度社處忽有桑二根)¶
(生焉先是遼州無桑及廆通於/晉求種江南平州之桑由晃始)北陸以楊葉為闗(未/詳)南¶
陵以海根作冶(地理志南陵有海根冶冶兆寛曰宋書/百官志衛尉晉江右掌  鑄領冶令三)¶
(十九户五千三百五十冶皆在江北而江南/惟有梅根及冶塘二冶皆屬揚州不屬衛尉)小山則叢¶
桂留人(王逸楚辭序漢淮南王安好士八公之徒分造/詩賦或稱大山小山其招隠士篇桂樹叢生兮)¶
<pb:KR4b0017_WYG_001-47b>¶
(山之幽偃蹇連/拳兮枝相樛)扶風則長松繫馬(晉劉琨扶風詩/繫馬長松下)豈獨¶
城臨細栁之上(見馬/射賦)塞落桃林之下(左傳晉侯使&KR0607;嘉/守桃林之塞注今)¶
(潼闗/是也)若乃山河阻絶飄零離别拔本垂淚傷根瀝血(汲/冡)¶
(周書枝之美也拔其本魏志注伐濯龍祠而樹/血出  炯曰𤣥中記百嵗之樹其汁赤如血)火入空¶
心(抱朴子山中夜見火光者/皆古枯木所作勿怪也)膏流㫁節(漢武内傳藥有/松栢之膏服之)¶
(可延年抱朴子松樹之三千嵗者其/皮中有聚脂状如龍形名曰飛節芝)横洞口而欹卧頓¶
山腰而半折文袤者百圍氷碎理正者千尋瓦裂(一作/文袤)¶
(者合體俱碎理/正者中心直裂)戴癭藏(一作/銜)瘤(南方草木状五嶺之間/多楓木嵗久則生瘤癭)¶
<pb:KR4b0017_WYG_001-48a>¶
(一夕遇暴雷驟雨其樹贅暗長三五尺謂之楓人越巫/取之作術有通神之驗取之不法則能飛去  徐樹屏)¶
(曰晉杜預傳初攻江陵吴人知預病癭憚其智計以/匏繫狗頸示之毎大樹似癭輒研使白題曰杜預頸)藏¶
穿抱穴木魅𤾉晱(一作□鮑昭蕪城賦木/魅山鬼按𤾉晱音易閃)山精妖孽(見/小)¶
(園/賦)況復風雲不感羈旅無歸未能採葛(吴越春秋采葛/越婦人傷越王)¶
(用心乃作若何之歌曰嘗膽不/苦味若飴今我採葛以作絲)還成食薇(見哀江/南賦)沉淪¶
窮巷(漢陳平傳平家貧好讀/書負郭窮巷以席為門)蕪没荆扉(晉陶潜歸田園/居詩白日掩荆)¶
(扉/)既傷搖落彌嗟變衰(見傷/心賦)淮南子云木葉落長年悲¶
斯之謂矣乃為歌曰建章三月火(漢項籍傳籍字羽屠/咸陽燒其宫室火三)¶
<pb:KR4b0017_WYG_001-48b>¶
(月不滅詳/馬射賦)黄河千里槎(見哀江/南賦)若非金谷滿園樹即是¶
河陽一縣花(見春/賦)桓大司馬聞而歎曰昔年移栁依依¶
漢南今㸔搖落悽悽江潭樹猶如此人何以堪(晉桓温/傳加侍)¶
(中大司馬都督中外諸軍事假黄鉞温自江陵北伐行/經金城見少為瑯琊時所種栁皆已十圍慨然曰木猶)¶
(如此人何以堪攀/枝執條泫然流涕)¶
　　鴛鴦賦¶
盧姬小來事魏王(古今注魏武帝宫人有盧女者故冠/軍将軍隂叔之妹年七嵗入漢宫學)¶
(鼔琴善/為新聲)自有歌聲足繞梁(杜氏通典周衰有韓娥束之/齊至雍門匱糧鬻歌假食既)¶
<pb:KR4b0017_WYG_001-49a>¶
(而去餘響繞梁/三日而不絶)何曽織錦(見蕩/子賦)未肯挑桑(見七/夕賦)終歸薄¶
命(樂府佳麗四十七曲中有妾薄命魏曹植集有妾薄/命篇其事出於漢許后傳奈何妾薄命端遇竟寧前)¶
著罷空牀(見蕩/子賦)見鴛鴦之相學還欹眼而淚落南陽漬¶
粉不復㸔(荆州記陽縣粉水源出房陵/取其水為粉鮮潔異於餘水)京兆新眉遂嬾¶
約(見蕩/子賦)況復雙心並翼(古今注鴛鴦一名匹鳥沈約白/紵曲雙心一影俱迴翔鮑昭舞)¶
(鶴賦並/翼連聲)馴狎池籠浮波弄影刷羽乗風(文選沈約詩/刷羽同搖𣻌)共¶
飛簷瓦全開魏宫(魏志文帝問周宣曰吾夢殿屋兩瓦/墜地化為鴛鴦何也宣對曰後宫當)¶
(有暴死者帝曰吾詐卿耳宣曰夫夢者意耳茍/以形言便占吉凶言未卒黄門令奏宫人相殺)俱棲梓¶
<pb:KR4b0017_WYG_001-49b>¶
樹堪是韓馮(見枯/樹賦)若乃韓壽欲婚(世説韓壽美姿容賈/充辟以為掾充女於)¶
(青瑣中見壽悦之與之通充見女盛自拂拭又聞夀有/異香之氣是外國所貢一著人衣歴月不歇充疑壽與)¶
(女通取左右婢拷問之婢/以状言充祕之以女妻壽)温嶠願婦(劉義慶世說劉聰/為玉鏡臺温嶠為)¶
(劉越石長史北征得/之後娶姑女下焉)玉臺不送胡香未有必見此之雙¶
飛(梁元帝鴛鴦賦/雙飛兮不息)覺空牀之難守¶
　庾子山别録(見宋葉廷珪海/録碎事愁樂門)¶
　　愁賦¶
誰知一寸心乃有萬斛愁¶
<pb:KR4b0017_WYG_001-50a>¶
　　又¶
攻許愁城終不破蕩許愁門終不開何物煮愁能得熟¶
何物燒愁能得然閉門欲驅愁愁終不肯去深藏欲避¶
愁愁已知人處¶
　¶
　¶
　¶
　¶
<pb:KR4b0017_WYG_001-50b>¶
　¶
　¶
　¶
　¶
　¶
　¶
　¶
　庾開府集箋註巻一¶
