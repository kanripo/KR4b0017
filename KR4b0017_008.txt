# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.309940
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷八
<pb:KR4b0017_WYG_008-1a>¶
欽定四庫全書¶
　庾開府集箋註巻八¶
　　　　　　　　　　　　　周　庾信　撰¶
　　　　　　　　　　　　　吴江吴兆宜註¶
　　周上柱國齊王憲神道碑(李䝨曰墓前開道建/石柱為標謂之神道)¶
昔者軒皇受姓十有四人(見祀/圓丘)周室先封十有五國(左/傳)¶
(晉成&KR2120;曰武王克商其兄弟之國/者十有五人姬姓之國者四十人)自爾承基纂胄保姓¶
受氏(左傳保姓受氏以守終/祊世不絶祀無國無之)雖復千年一聖(見徴/調曲)終是¶
<pb:KR4b0017_WYG_008-1b>¶
百世同宗(孔叢子季孫問於孔子曰百世之宗有絶道/乎子曰繼之以姓義無絶也故同姓為宗合)¶
(族為/屬)故知昔之東京既稱炎漢再受(班固漢髙帝贊旗/幟上赤恊於火徳)¶
(詳賀傳/位表)今之周厯即是酆都中興(周明帝紀武成元年/夏五月詔有司造周)¶
(厯史記周本紀文王作/豐邑自岐下而徙都豐)公諱憲字毗賀突(本傳太祖第/六子母達步)¶
(妃謚/煬)恒州武川人也(魏地形志恒州代郡領武周縣注/二漢屬雁門今二漢書俱作武州)¶
(閻姬書昔在武川鎮/武川非縣也詳崇傳)晉太元之世據有黄龍(通鑑晉孝/武帝太元)¶
(十一年道武帝拓䟦珪復立為代王建元登國是為北/魏北史附庸傳匈奴宇文莫槐出遼東塞外其先南單)¶
(于之逺裔也世為東部大人其語與鮮卑頗異其弟普/撥孫莫廆本名犯道武諱其部衆强盛自稱單于塞外)¶
<pb:KR4b0017_WYG_008-2a>¶
(諸部咸憚之至逸豆/歸為慕容晃所滅)魏孝昌之初奄荒𤣥莵太祖以百¶
二諸侯三分天下(詩奄有龜䝉遂荒/大東詳宗廟歌)函谷先登(漢書懐/王與諸)¶
(将約先入闗中者王之及/沛公先入咸陽羽遂背約)鴻溝大定(見擬/咏懐)功業如此人¶
臣以終(見宗/廟歌)公含章天挺(左思蜀都賦揚/雄含章而挺生)命世誕生(潘/岳)¶
(西征賦仗命世之/  藺注藺相如也)降太乙之神(漢劉向傳向嘗挍書天/禄閣夜有老人以青藜)¶
(火照之曰太乙之精觀/卯金之子好學故下)下文昌之宿(天官書斗魁戴匡/六星曰文昌宫一)¶
(曰上将二曰次将三曰貴相四/曰司命五曰司中六曰司禄)珠角擅竒(未詳按管子/子産日角晏)¶
(平仲月角尾生犀角栁下恵史魚反/角論語撰考䜟顔回有角額似月形)山庭表徳(摘輔像/子貢山)¶
<pb:KR4b0017_WYG_008-2b>¶
(庭斗/繞)儀範清冷風神軒舉聳動廊廟光華城闕未逾齠¶
齓(帝王世紀帝嚳髙辛姬姓齠齓有徳年十五/而佐顓頊三十登位都亳以人事紀官也)已議論¶
天下事人或曰是謂弱木一枝旁蔭數國(見馬射賦/楊栁歌)長¶
河一直自然千里(見傷/心賦)風颷欲逺(見連/珠)光景将升(後漢/書梁)¶
(皇后生有/光景之祥)後魏二年(㳟帝/廓)封涪城縣開國公(隋書金山/郡涪城縣)¶
(注舊置始平郡西魏改郡/為涪城後周又改曰安城)時年五嵗也虹蜺滿野是廢¶
當塗之髙(張璠漢紀靈帝時虹晝見蔡邕對曰虹蜺小/人女子之祥也蜀志譙周問杜瓊曰昔周徴)¶
(君羣以為當塗髙者魏也其義何也瓊/曰魏闕名也當塗言髙聖人取類言爾)鸑鷟鳴岐實始¶
<pb:KR4b0017_WYG_008-3a>¶
維新之命(國語周之興也鸑鷟/鳴於岐山詳崇傳)國家光宅受圖欽明秉¶
厯(見羽/調曲)大風初巻(見漢髙/祖讚)長沙始封(漢書吴苪秦時番/陽令也甚得江湖)¶
(間民心號曰番君率百越佐諸侯從入闗/徙長沙王制詔御史長沙王忠其著定令)周元年(本傳/作魏)¶
(恭帝/元年)進封安城郡公食邑二千户仍受使持節驃騎大¶
将軍開府儀同三司(本傳孝閔/帝踐阼拜)開府同於馬駿秩擬六¶
卿(晉書扶風王駿鎮闗中善撫御有威恩進位征/西大将軍開府辟召儀同三司周禮天子六卿)驃騎¶
等於劉蒼位髙三事(東觀漢記馬防為車騎将/軍班同三事詳為把公表)宗子維¶
城(見宫/調曲)彼多慙色武成二年(明帝/年號)授使持節大将軍都¶
<pb:KR4b0017_WYG_008-3b>¶
督益夀寧(周書本傳作/益寕巴瀘)等二十四州諸軍事益州刺史¶
(本傳平蜀之後太祖以其形勝之地不欲使宿将居之/諸子之中欲有推擇而憲先請太祖以憲年幼未之遣)¶
(也世宗追遵先㫖故有此授通考後周雍州曰牧而制/刺史初除奉辭之日備列鹵簿凡總管刺史則加使持)¶
(節諸軍事以此為常大象元年詔總管刺史及行兵者/加持節餘俱罷之隋書梁州蜀郡注舊置益州後周置)¶
(總管府清化郡注舊置巴州瀘州郡注梁置瀘/州雍州北地郡注後魏置豳州西魏改為寧州)改封齊¶
國公(隋書青州北海郡益/都縣注舊置齊郡)食邑萬户公時年十有六王¶
武子以上将開國未滿立年(晉王濟傳濟字武子年二/十拜中書郎以母憂去國)¶
(起為驍騎将軍/論語三十而立)荀中郎為十州都督才踰弱冠(晉書荀/羡字令)¶
<pb:KR4b0017_WYG_008-4a>¶
(則除北中郎将徐州刺史監徐兖二州揚州之晉陵諸/軍事假節時年二十八中興方伯未有如羡之少者詳)¶
(崇/傳)方之於公已為老矣加復營丘負海齊桓公受脤之¶
城(晉陸機齊謳行營丘負/海曲左傳受脤於社)岷山導江漢武帝求仙之地¶
(禹貢岷山導江東别為沱華陽國志犍為郡南安縣有/岷眉山孔子地圖言有仙藥漢武帝遣使者祭之欲致)¶
(其藥不/能得)自非召陵孤竹(齊世家桓公有伐至召陵望熊/山北伐山戎離枝孤竹西伐大)¶
(夏涉流沙束馬懸車登太行至/卑耳山索隠曰離枝孤竹國名)聲振沉黎(漢西南夷傳/冉䮾皆請臣)¶
(置吏以筰都/為沉黎郡)豈得南至穆陵(左傳管仲曰賜我先君履/東至於海西至於河南至)¶
(於穆陵北/至於無棣)西登積石(漢武帝紀太始四年十二月行幸/雍祠五畤西至安定北地詳變宫)¶
<pb:KR4b0017_WYG_008-4b>¶
(調/)幸無白虎之患寧待黄龍之盟(華陽國志秦昭襄王/時白虎為害秦蜀巴)¶
(漢患之募國中有能煞虎者邑萬家金帛稱之於是夷/胊忍廖仲藥等乃作白竹弩登樓射中白虎白虎瞋恚)¶
(盡搏殺羣虎大呴而死欲如要王嫌其夷人乃刻石為/盟要復夷人頃田不租十妻不算傷人者論煞人顧死)¶
(倓錢盟曰秦犯夷輸黄龍一雙夷犯秦輸/清酒一鍾故世號白虎復夷一曰板楯蠻)卭筰畏威(漢/司)¶
(馬相如傳上/欲通卭筰)㵟盧仰徳(括地志戎府之南/古㵟盧彭三國地)生為立廟刻¶
石頌功成都有文翁之祀非謂生前(漢文翁傳翁為蜀/郡守終於蜀吏民)¶
(為立祠堂嵗時祭祀不絶至/今巴蜀好文雅翁之化也)漢陽有諸葛之碑止論身¶
後(襄陽記諸葛亮初亡所在各求為立廟朝/議以禮秩不聼景耀六年詔立廟於沔陽)比之今日¶
<pb:KR4b0017_WYG_008-5a>¶
豈可同年而語哉(本傳憲善於撫綏留心政術辭頌輻/輳聼受不疲蜀人懐之共立碑頌徳)¶
保定四年(武帝/年號)與大司馬蜀國公圍金墉城(周書晉蕩/公䕶傳孝)¶
(閔帝踐阼拜大司馬尉遲迥傳時梁武陵王紀稱帝於/蜀魏廢帝二年逈督軍臨劒閣紀子宜都王肅及其文)¶
(武官屬詣軍門請見以逈有平蜀之功封寧蜀公邑萬/户綱目集覽金墉城在河南郡洛陽故城西北角魏明)¶
(帝/築)師臨洛浦則廣武營奔(見軍/行)兵上邙山則河橋路斷¶
(見哀江/南賦)八川風俗(司馬相如上林賦蕩蕩乎八/川注灃滈澇潏涇謂駏滻)五方名¶
利(見對/酒歌)鐡市銅街(洛陽記洛陽有/銅駝街詳答教)風飛塵起(見樂府本/傳晉公䕶)¶
(東伐以尉遲逈為前鋒圍洛陽憲與達奚武王䧺等軍/於邙山齊人數萬奄出軍後諸軍恇駭並各退散惟憲)¶
<pb:KR4b0017_WYG_008-5b>¶
(與王䧺達奚武率衆拒之而䧺為齊人所斃三/軍震懼憲親自督勵衆心乃安詳賀婁慈碑)天和元¶
年徴還行雍牧公以日月之明(見徴/調曲)威神其政(魯靈光/殿賦又)¶
(似乎帝之威神/注威神言尊嚴)漆沮既從荆岐即乂(禹貢漆沮既/從荆岐既旅)少陽¶
用事路不喘牛(漢丙吉傳吉為丞相出逢牛喘使騎吏/問牛行幾里吉曰方春少陽用事恐牛)¶
(近行用暑故喘三公/調和陰陽所當憂也)仲秋以殷民無驚水(未詳按堯典/宵中星虛以)¶
(殷仲/秋)二年拜大司馬仍理小冢宰營室殿軍器太監(通/考)¶
(後周以為夏官謂之大司馬卿注掌邦政以建國之九/法佐皇帝平邦國大祭祀掌其周衛廟社則奉羊牲周)¶
(禮天官小宰之職中大夫二人周武帝/紀建徳四年置營室器監詳賀新樂表)天官以邦國為¶
<pb:KR4b0017_WYG_008-6a>¶
基是司六典(周禮天官太宰之職掌建/邦之六典以佐王治邦國)夏官以兵戈為¶
主専謀七徳(周禮夏官大司馬之職中冬教大閲/左傳楚子曰武有七徳吾無一焉)是以¶
器械填委既包吴漢之功(後漢吴漢傳戰陣不利/漢整厲器械激揚士吏)宫殿¶
崢嶸彌壯蕭何之法(見宫調曲本傳天和三年憲為/大司馬治小冢宰雍州牧如故)㧞¶
伏龍之城平姚襄之壘(本傳憲率衆伐齊渡河攻其伏/龍等四城二日盡㧞又攻姚襄)¶
(城陷/之)馬陵削樹魏將路窮(孫臏傳馬陵道狹可伏兵乃/斫大樹臼而書之曰龎涓死)¶
(此樹下涓燭其書未畢齊軍萬弩/俱發涓乃自到曰遂成孺子之名)平陰聼烏齊師其遁¶
(左傳齊侯禦諸平陰叔向告晉侯曰城上有烏齊師其/遁本傳大将軍韓歡為齊人所乘遂以奔退憲身自督)¶
<pb:KR4b0017_WYG_008-6b>¶
(戰齊軍/稍郤)天子冢弟禮絶羣公仁義所往事資道徳建徳¶
元年(本傳作/二年)進爵為王仍拜大冢宰(文獻通考諸國王/後魏正一品後周)¶
(正九命周禮天官冢宰第一太宰之職卿一人宰/相後周大冢宰亦其任也其後亦置左右丞相)姬旦¶
封於曲阜不廢居中(魯世家封周公旦於曲阜/周公不就封留相武王)劉交國¶
於彭陽無妨常從(漢書楚元王交髙祖同父少弟也常/侍上出入卧内立為楚王王薛郡東)¶
(海彭城三/十六縣)豈直周召二南並居師傅(尚書召誥惟太保/先周公相宅越絶)¶
(書武王封周公/使傅相成王)晉鄭兩國俱為卿士而已哉(晉世家天/子使王子)¶
(虎命晉侯為相左傳鄭武公莊公為平王卿士/王貳於虢鄭伯怨王使祭足帥師取温之麥)匈奴突¶
<pb:KR4b0017_WYG_008-7a>¶
於武川爟火通於灞上(晉天文志軒轅西四星曰爟/爟者烽火之神也詳燕歌)公¶
述職巡御治兵朔方(語見班/固銘)馬邑星飛(搜神記秦築城/於武川塞有馬)¶
(馳走其地依以築城因/名馬邑詩會弁如星)龍城月動(漢書匈奴單于祭天/大會諸國名其地為)¶
(龍城詳/和趙王)撓留犁之酒經畧不前(左傳芋尹無宇曰天/子經畧詳哀江南賦)失¶
烟支之山下馬而去(西河舊事匈奴失烟支山乃歌曰/失我烟支山使我婦女無顔色又)¶
(白山冬夏有雪故名匈奴謂之夫山過之皆下馬拜焉/本傳稽胡劉没鐸自稱皇帝詔憲督趙王招等討平之)¶
東鄰逆命反道敗徳(尚書大禹謨誓於師曰蠢兹有苗/反道敗徳又三旬苗民逆命詳宗)¶
(廟/歌)囚箕子(疑作/王季)於塞庫羈文王於玉門(竹書紀年文丁/十一年王嘉季)¶
<pb:KR4b0017_WYG_008-7b>¶
(厯功命為伯既而執諸塞庫帝辛九年作瓊室立玉門/十三年囚西伯於羑里沈約曰執王季於塞庫羈文王)¶
(於玉門鬱泥之情辭/以作歌其傳久矣)天子将有孟津之師(見宫/調曲)召公獨¶
議公報以誕膺天命克成厥勲(尚書武成我文考文王/克成厥勲誕膺天命以)¶
(撫方/夏)昔者秦昭起師於蜀直問張儀(史記秦本紀張儀/伐蜀蜀王開戰不)¶
(勝為儀/所滅)晉武用兵於吴惟謀羊祜(晉杜預傳帝密有滅/吳之計而朝議多違)¶
(惟預羊祜張華與帝意合羊祜傳祐上表請伐吴武帝/深納之祜卒二嵗而吴平帝曰此羊太傅之功也周髙)¶
(祖紀建徳四年詔曰髙氏因時放命據有汾漳擅假名/器厯年永乆加以淫刑妄逞毒賦繁興不有一戎何以)¶
(大定本傳四年髙祖将欲東討獨與内史王誼謀之/後以諸弟才畧無出於憲右遂告之憲即贊成其事)於¶
<pb:KR4b0017_WYG_008-8a>¶
是中軍無帥僉曰有歸(左傳新軍無帥晉侯難其人使/其什吏率其卒乘官屬以從於)¶
(下軍/禮也)五年拜上柱國元戎東討給王鐵騎二萬先襲太¶
原斗建麾兵(漢王莽傳黄帝定天下将兵/為上将軍建華葢立斗獻)天離轉戰(未/詳)¶
(按晉天文志天棓五星/在女牀北天子先驅也)虎嘯風騰(漢王褒聖主得賢/臣頌虎嘯而風烈)雲¶
飛電掩林胡棗栗詎得充饑(史記蘇秦説燕文侯曰燕/北有林胡數萬又北有棗)¶
(栗之利所/謂天府也)晉陽荻蒿何能拒防(見燕歌及移齊文本傳/大舉東討憲率精騎二)¶
(萬為前鋒髙祖親圍晉州憲進/兵克洪同永安二城晉州降)又加王精兵六萬長圍¶
晉州然後六軍星陳(左傳天/子六軍)萬騎雷動(見馬/射賦)中權始及¶
<pb:KR4b0017_WYG_008-8b>¶
前茅已戰(見進白/兔表)自爾即為前鋒横行入鄴(隋書魏郡/鄴縣注東)¶
(魏都/此)觀彼車絓槐本(左傳欒樂乘/槐本而覆)馬驚旋濘(左傳乘小/駟鄭入也)¶
(戰于韓原晉戎/馬旋濘而止)積甲髙昆(疑作/宜)陽之城(後漢劉盆子傳/赤眉降積兵甲)¶
(宜陽城西與/熊耳山等)尸封塞富平之水(見一巻/二巻)莫不如彼建瓶¶
(漢髙帝紀田背曰譬猶/居髙屋之上建瓶水也)同斯破竹(晉書杜預曰今兵威/已振譬如破竹數節)¶
(之後皆迎刅而解/無復著手處也)一朝指揮(見賀平/鄴表)六合大定(見哀江/南賦)¶
是用光昭下武(見馬/射賦)翼亮中都(後魏書中都/屬太原郡)足以攄祖¶
宗之宿憤(班固封燕然山銘将上以攄/髙文之宿憤光祖宗之𤣥靈)解生民之怨黷¶
<pb:KR4b0017_WYG_008-9a>¶
(見哀江南賦本傳髙祖令憲率兵六萬還援晉州齊主/攻圍晉州晝夜不息尋而髙祖東轅憲率所部先向晉)¶
(州諸軍總集稍逼城下齊主走鄴明年進克鄴城齊任/城王湝等據守信都髙祖復詔憲討之仍令齊主緯手)¶
(書與湝使之釋甲湝不納憲至/信都俘斬三萬人遂擒湝等)方當待彼石閭(漢郊祀/志武帝)¶
(禪石閭石閭在泰山下阯/南方方士言仙人閭也)部斯玉鼓(春秋孔演圖有人/卯金豐擊玉鼓駕)¶
(六/龍)經緯天地(見滕/王序)光華日月(見馬/射賦)既而赤烏夾日(見哀/江南)¶
(賦/)黄熊入寢(左傳昭公七年鄭子産聘于晉晉侯有疾/韓宣子迎客私焉曰今夢黄熊入於寢門)¶
(其何厲鬼也對曰昔堯殛鯀於羽山其神化為黄熊入/於羽淵實為夏郊三代祀之韓子祀夏郊晉侯有間)¶
實沈無祀(左傳晉侯有疾卜/曰實沈臺駘為祟)桑林不祭(見湯/讚)宣政元年¶
<pb:KR4b0017_WYG_008-9b>¶
六月二十八日薨春秋三十有四季氏之亡魯可知矣¶
(左傳成季之将生也桓公使卜楚丘之父卜之/曰男也間於兩社為公室輔季氏亡則魯不昌)齊喪子¶
雅姜其危哉(左傳齊公孫竈卒司馬竈見晏子曰又喪/子雅矣晏子曰姜族弱矣而媯将始昌二)¶
(惠競爽猶可又弱一个焉姜其危哉本傳髙祖崩宣帝/贇嗣位以憲屬尊望重深忌憚之開府于智告憲有謀)¶
(乃縊之時年三十五憲六子貴/先卒質實貢乾禧乾洽皆被誅)公器宇淹曠風神透逺璣¶
鏡照林(孝經援神契神靈滋/液百寶用則璣鏡出)山河容納(見馬/射賦)置樽待酌¶
(淮南子聖人之道/猶中衢而設尊)懸鐘聼叩(學記善待問者如撞鐘叩/之以小則小鳴叩之以大)¶
(則大/鳴)聲動天下光照四鄰武皇帝以介弟懿親特垂友¶
<pb:KR4b0017_WYG_008-10a>¶
愛而密謀竒策加禮敬焉常謂左右曰孔子云自吾有¶
回門人日親其齊王之謂也(東觀漢記光武即位拜鄧/禹為大司徒制曰孔子云)¶
(自吾有回門人益/親可封為鄼侯)用之作宰則萬方協和用之撫軍則¶
四表攝伏(左傳里克諫曰從/曰撫軍守曰監國)豈直臯陶為士國無不仁¶
隨會為卿民無羣盜(見徴/調曲)愛玩書籍敦崇禮樂管絃入¶
耳則溪谷俱調(見賀新/樂表)文雅沿心則烟霞並韻養由百¶
發落雁吟猿(劉向説苑養由基之射去楊/葉百歩百發百中詳馬射賦)應奉五行綈¶
緗縹帙(見滕/王序)雍容舉止抑揚談論當世以為楷模搢紳¶
<pb:KR4b0017_WYG_008-10b>¶
以為軌範則少有壯志頗較兵書𤣥水降靈(未詳按藝/文類聚𤣥)¶
(女九宮戰法黄帝與蚩尤對戰久不勝黄帝歸於太山/三日三夜天霧冥冥降一婦人人首鳥形黄帝稽首再)¶
(拜伏不敢起婦人曰吾所謂𤣥女者子欲何問黄帝/曰小子欲萬戰萬勝萬隠萬匿首當何從起詳軍行)榖¶
城受策(見張/良讃)飛風長栁(漢藝文志黄帝長/栁占夢十一巻)月角星眉(未/詳)¶
(按漢藝文志常從日/月星氣二十一巻)莫不吟誦在心撰成於手所著兵¶
書凡有五巻(本傳/不載)六韜九法不用吴起舊書(吴起傳起/學兵法以)¶
(事魯君又太公六韜/一名龍韜詳從駕)三令五申無勞孫武先誡(見移/齊又)可¶
謂有忠孝焉有壯武焉不自驕矜謙光下物(周易謙/尊而光)宋¶
<pb:KR4b0017_WYG_008-11a>¶
人獻玉不貪為寳(左傳宋人或得玉獻諸子罕子罕/曰爾以玉為寳我以不貪為寳)伯¶
成子髙守仁為富(髙士傳伯成子髙唐虞時為諸侯/至禹去而耕禹往問之耕而不顧)不¶
謂以信致欺(屈原傳信/而見疑)為善非樂(後漢東平王蒼傳/王曰為善最樂)天¶
年不享嗚呼哀哉以某年月日葬於石安縣洪瀆川之¶
里原隰悽愴埋於盛徳幾年丘陵揺落蘊於良才永矣¶
(蜀志諸葛亮曰廖立楚/之良才當贊興世業)乃為銘曰¶
悠哉朔方逖矣窮陰山連鳥道(見佛/龕銘)地盡龜林(未詳按/華陽國)¶
(志張儀破蜀儀因築城有一大龜/從汧而出依龜所行築之乃成)重黎業大(見馬/射賦)伯翳¶
<pb:KR4b0017_WYG_008-11b>¶
功深(秦本紀大費佐舜是/為伯翳賜姓嬴氏)胄其積徳必有君臨(史記虞/夏積善)¶
(累功數十年徳洽/百姓然後在位)太祖撥亂喪君有君(左傳吕甥對曰/征繕以輔孺子)¶
(諸侯聞之/喪君有君)功迴地軸(見哀江/南賦)䇿動天文(漢鄒陽傳衞先/生為秦畫長平)¶
(之䇿太/白蝕昴)猶臨赤水尚覆黄雲(見象/戲賦)諸侯八百(見宫/調曲)天下¶
三分(見宗/廟歌)公之挺生實惟天假(見崇/傳)翠㣲神降(未詳按/春秋合)¶
(誠圖紫微大帝/室太一之精也)文昌星下照於四國(齊世家威王曰吾/臣檀子盼子黔夫)¶
(種首将照千里/豈特十二乘哉)充於兩社(見/上)舟楫江河(尚書説命若濟/大川用汝作舟)¶
(楫/)棟梁華夏(左傳子産謂子皮/曰子於鄭國棟也)水涌詞鋒風飛文雅(見/上)¶
<pb:KR4b0017_WYG_008-12a>¶
(趙/王)純深之性地極天經(孝經孝天之經也地/之義也詳哀江南賦)忠貞之道¶
事感百靈(左傳荀息曰臣竭其股肱之/力加之以忠頁詳小園賦)君親惟一臣子¶
惟寧忠泉出井(見燕/歌行)孝笋生庭(楚國先賢傳孟宗母嗜/笋冬節将至時笋尚未)¶
(生宗入竹林哀歎笋忽出本傳憲生母達步于氏茹茹/人也憲事母以孝聞憲或東西從役每心驚其母必有)¶
(疾馳使㕘問/果如所慮)乃宰天官為國之輔是居上将為天之柱¶
(晉天文志天柱/星三公之位)乃聖乃神惟文惟武䇿髙開闢威移雲¶
雨九宫神畧(易乾鑿度太乙取其數以行九宫鄭𤣥曰/太乙者北辰神名下行八卦之宫每四乃)¶
(還於中央中央者北辰/之所居故謂之九宫)三術謨明(吴越春秋越王復召/相國謂曰子有陰謀)¶
<pb:KR4b0017_WYG_008-12b>¶
(兵法傾敵取國九術之䇿今用三已破强吴其六尚/在子所願幸以餘術為孤前王於地下謀吴之前人)天¶
離轉陳月徳迴兵(漢匈奴傳舉事常隨月盛/滿以攻戰月虧則退兵)黎陽水駭¶
(見報寄洛州本傳憲掘移汾水水南堡壁/復入於齊齊人謂畧不及逺遂弛邊備)官度山驚(後/漢)¶
(袁紹傳操還屯官度紹連營稍前漸逼官度起土山射/營中本傳天和四年齊将獨孤永業來寇詔憲将兵出)¶
(宜陽築崇徳等五城五年憲又/率大衆於汾北築城至龍門)冀州既載東原底平(禹/貢)¶
(冀州既載壺口又大/野既豬東原底平)溟波欲運(莊子是鳥也海運則将/徙於南溟南溟者天池)¶
(也/)弱木将危(見馬/射賦)中峯岳斷(見傷王/司徒)半海鵬垂(見贈淮/南公)¶
鳯沉丹穴(見宫/調曲)龍亡黒陂(三秦記昔有黒龍從山南出/飲渭水其行道成上山因名)¶
<pb:KR4b0017_WYG_008-13a>¶
(龍首/山)臨淄廢市(戰國䇿齊國将亡/桓公宫中七市)東武山移(吴越春秋/范蠡作城)¶
(訖怪山自至怪山者瑯琊東武海中/山也一夕自至百姓怪之因名怪山)千齡萬古英聲在¶
斯(見賀平/鄴表)¶
　　周太子太保步陸逞神道碑¶
公諱逞字季明(本傳初名彦字世/雄魏文帝改焉)本姓陸吴郡人也(隋/書)¶
(吴注舊/置吴郡)君子至止既紹虞賔(詩夜如何其夜未央庭燎/之光君子至止鸞聲鏘鏘)¶
(尚書益稷虞賔/在位羣后徳讓)鳯凰于飛實興齊國(見哀江/南賦)南越使者¶
解漢帝之衣(漢南粤王傳文帝使陸賈使南粤因賜王/以上楮五十衣中楮三十衣下楮三十衣)¶
<pb:KR4b0017_WYG_008-13b>¶
(南越王恐願奉明詔長為藩臣/奉貢職帝大悦拜賈大中大夫)西陵将軍覆吴王之葢¶
(吴志陸遜為右䕶軍鎮西将軍敗曹休兵振/旅過武昌權令左右以御葢覆遜遣還西陵)曽祖載為¶
宋王司馬留鎮闗中赫連之亂仗劒魏室(漢陳平傳平/封其金與印)¶
(使使歸項王而平身/間行仗劒亡降漢)黄河㕘凌或無追路烏江艤船更¶
無歸迹(見哀江/南賦)今為河南洛陽人也(周陸通傳曽祖載/從宋武帝平闗中)¶
(軍還留載隨其子義真鎮長安遂没赫連/氏魏太武平赫連氏載仕魏任中山郡守)髙祖冠軍将¶
軍營州刺史(本傳不載通考冠軍将軍北魏從三品北/周七命隋書冀州遼西郡注舊置營州)¶
吴人有降附者悉領為别軍自是官帥擁鐸更為吴越¶
<pb:KR4b0017_WYG_008-14a>¶
之兵(國語吴王伐晉昏乃戒令秣/馬食士行頭皆官帥擁鐸)君子習流别有樓船¶
之陳(見哀江/南賦)父政驃騎大将軍儀同三司恒州刺史中¶
都獻公太祖扶危濟傾經綸夷阻報君之耻逺襲平原¶
以髙平覇業所基(魏地形志涇州領平原郡/又原州領郡二髙平長城)委命留事¶
闗中餽食非直滎陽之師(漢書漢王屯滎陽蕭何/守闗中計户轉漕給軍)河内¶
供軍豈伹淇園之竹(後漢寇恂傳恂為河内太守伐淇/園之竹為矢百餘萬以給軍  樹)¶
(敏曰周書陸通傳父政初從尒朱天光討伐及天光敗/歸太祖太祖為行臺以政為行臺左丞原州長史賜爵)¶
(中都縣伯大統/中卒詳宗廟歌)公秉照晉之靈(未/詳)降明神之徳(左傳内/史過曰)¶
<pb:KR4b0017_WYG_008-14b>¶
(國之将興明神/降之監其徳也)猛虎振檻七年不驚(晉書魏文帝於宣/武塲上為欄鬬虎)¶
(王戎年七嵗亦往觀虎薄欄而/吼戎安然不動帝見之異焉)羝羊觸藩九齡能對(揚/雄)¶
(别傳揚信字子烏䧺第二子幼而明慧雄𤣥經不會子/烏令作九數而得之雄又疑羝羊觸籓彌日不就子烏)¶
(曰大人何不云荷/㦸入榛詳傷心賦)諸兄以公先君愛子稱之曰仁(左傳/宋公)¶
(疾太子兹父固請曰目夷長且仁君其立之公命子魚/子魚辭曰能以國讓仁孰大焉臣不及焉且又不順遂)¶
(走而/退)推而襲封雖復季末大成之心守節(原注疑有闕/誤左傳吴子)¶
(諸樊既除喪将立季札季札辭曰曹宣公之卒也諸侯/與曹人不義曹君将立子臧子臧去之以成曺君君子)¶
(曰能守節君義嗣也誰敢奸/君有國非吾節也乃舍之)既遭燻穴(見哀江/南賦)翻從壓¶
<pb:KR4b0017_WYG_008-15a>¶
紐(本傳兄通先以軍功别受茅土乃讓/父爵中都縣伯令逞襲之詳崇傳)太祖初封函谷¶
(見答趙/王啟)始合諸侯(論語桓公/九合諸侯)以公詞令參謀機密故得¶
戎政克宣師言無漏(本傳大統十四年參大丞相府/軍事尋兼記室詳一巻二巻)賜¶
姓步陸孤氏委鹿輅而論都(漢婁敬傳敬脱輓輅見髙/帝勸帝都闗中上曰本言)¶
(都秦地者婁敬婁者劉/也賜姓劉氏拜為郎中)入鴻門而舞劒(漢髙帝紀沛公/見羽鴻門羽因)¶
(留飲范增令項莊以劒舞因擊沛公項伯亦起/舞常以身翼蔽沛公籍誅伯封列侯賜姓劉氏)方之吹¶
律(見崇/傳)綽有餘榮出身羽林監輕車将軍除尚書右丞¶
(本載不載通考後魏有羽林監後周有左右羽林率屬/大司馬又輕車将軍漢武帝以公孫賀為之又後魏神)¶
<pb:KR4b0017_WYG_008-15b>¶
(䴥元年始置僕射左右丞及/諸曹尚書十餘人各居别寺)官聨會計(孟子孔子嘗為/委吏矣曰㑹計)¶
(當而/已矣)務殷平凖(司馬遷史記/有平凖書)水衡貫朽常平粟紅(見羽/調曲)¶
(馬射/賦)授使持節車騎大将軍儀同三司增邑千户尋遷¶
駕部中大夫(本傳俱/不載)領吏部中大夫厯藩部御伯(通考/後周)¶
(駕部中大夫屬夏官又司寇有藩部中大夫掌諸侯朝/覲之叙又有御伯中大夫二人掌出入侍從屬天官府)¶
(保定四年改御伯為納言斯侍中之職也宣帝未有别/置侍中為加官又置御伯下大夫武帝改為納言下大)¶
(夫/)東京鼎食先加鄧隲之勲(後漢鄧隲傳涼部畔羌揺/蕩西州詔隲将左右羽林)¶
(北軍五校士及諸部兵擊/之車駕幸平樂舘餞送)西晉官人多用山濤之啓(晉/書)¶
<pb:KR4b0017_WYG_008-16a>¶
(山濤在典選甄㧞人物各為/題目奏之時稱山公啟事)豈必五王登朝必司賔主¶
之禮(未/詳)六龍銜轡定取和鸞之節(周易時乘六龍以/御天詳祀圓丘)御¶
正以官觸父名不拜(本傳不載北史盧辯傳武成/元年增御正四人位上大夫)會稽¶
有王會之名其子不為太守(晉書王舒父會侍御史舒/授會稽内史舒上疏辭以)¶
(父名朝議以字同音異於禮無嫌舒復求/換他郡於是改會字為鄶舒不得已而行)博陵有王沉¶
之封其兒不為刺史(晉書王沉以佐命功轉驃騎将軍/封博陵侯咸寧中追封郡公子浚)¶
(嗣出補河内太守以郡公不為/二千石轉東中郎将鎮武昌)遷驃騎大将軍開府入¶
掌納言(尚書舜典帝曰龍命汝作/納言夙夜出納朕命惟允)治司宗伯(周禮春官/小宗伯之)¶
<pb:KR4b0017_WYG_008-16b>¶
(職掌三族之别以辨親踈/本傳徙授司宗中大夫)又為軍司馬(周禮軍司馬下/大夫四人闕)¶
職居常伯勤問於南宫(尚書牧民之長曰常伯後漢書/鄭𢎞為尚書令前後所陳補益)¶
(王政者著之南宫以/為故事詳咏畫屏風)位管王言連官於北斗(後漢李固/傳固對䇿)¶
(云陛下有尚書猶天有北斗也斗為/天喉舌尚書亦為陛下喉舌詳應詔)豈止郊天祀地龍¶
門解谷之聲(見祀青帝/卭竹杖賦)贊鼓頒旗白露涼風之月(管子/涼風)¶
(至白露下天子命左右司馬全組甲厲士衆周禮大司/馬之職田之日司馬建旗於後表之中羣吏以旗物鼓)¶
(鐸鐲鐃各帥/其民而致)闇夜有人餉羅數十匹公閉門不受行人¶
千觸(左傳陪臣干/掫有淫者)具以聞奏朝野稱之(本傳/不載)太尉楊震¶
<pb:KR4b0017_WYG_008-17a>¶
直推故吏之金(後漢楊震傳王密夜懐金十斤以遺震/曰暮夜無知者震曰天知地知子知我)¶
(知/)涼州張奐髙揖羌人之馬(後漢張奐傳奐遷安定屬/國都尉羌豪帥上馬二十)¶
(匹先零酋長遺金鐻八枚奂以酒酧地曰使馬如/羊不以入廐使金如粟不以入懐悉以金馬還之)清畏¶
人知我無慙徳(晉書胡質為荆州子威復為徐州帝問/之對曰臣清畏人不知父清畏人知)¶
齊國通和封人受使(周禮封人凡喪紀賔客/軍旅大盟則飾其牲牢)以公有出¶
境之才(吴録孫皓謂張儼曰今南北通好/以君為有出境之才故相屈耳)見命張旜之¶
禮(見将/命)既珠盤歃血定楚國之連名(見哀江/南賦)七首登壇¶
反齊人之侵地(見擬/連珠)是謂使乎固稱光國(本傳天和三/年齊遣侍中)¶
<pb:KR4b0017_WYG_008-17b>¶
(斛斯文畧中書侍郎劉逖來聘初修鄰好盛選行人詔/逞為使主尹公正為副以報之逞美容止善詞令敏而)¶
(有禮齊人稱焉論語使乎使乎吴書陳化為/郎中令使魏權以化奉命光國拜犍為太守)三輔公侯¶
(漢書京兆尹左馮/翊右扶風為三輔)五陵鐘鼎(見馬/射賦)銅街栁市(漢遊俠傳/萬章在長)¶
(安城西栁市注漢宫/闕疏細栁倉有栁市)塵起風飛(見結客/少年塲)乃授京兆尹(本/傳)¶
(天和四/年除)増邑通前一千六百户餘官如故上林兵息(後/漢)¶
(光武紀建武三年馮異/與延岑戰於上林破之)蘭池盜静(見望/野)不學王陽平生¶
鑄金之術(漢王吉傳吉字子陽子駿為京兆尹自吉至/崇世名清亷其自奉養極其鮮明天下服其)¶
(廉而怪其奢故俗/傳王陽能作黄金)未同張敞終日章臺之遊(見蕩/子賦)家僮¶
<pb:KR4b0017_WYG_008-18a>¶
暮行還得遺錢於道并白絁十匹公訪得其主即以還¶
之(本傳/不載)見金於路指以示人(見小/園賦)得錢於道留持挂樹¶
(邴原别傳原常行遼東/得遺錢拾以繫樹枝)方之今日異伐同風俄遷司會¶
治小司馬(周禮天官司會三人小司馬二人鄭𤣥/曰司會若今尚書又夏官有小司馬)重總¶
六軍(見齊王/憲碑)再操八柄(周禮天官冢宰以/八柄詔王馭羣臣)考績入於嵗¶
成(周禮天官司會掌邦之六典八法八則之貳以九貢/九賦九功九式之法致財用以參互考日成以月要)¶
(考月成以嵗/㑹考嵗成)論功書之年表(漢書有/功臣表)尋授都督宜州諸¶
軍事宜州刺史(周太祖紀魏廢帝三/年改北雍為宜州)露冕觀風停車待¶
<pb:KR4b0017_WYG_008-18b>¶
雨(見崇/傳)百城解印憚朱穆之威(後漢朱穆傳穆為冀州/刺史冀部令長聞穆濟)¶
(河解印綬去/者四十餘人)千里相迎愛王基之徳(魏志刺史王凌表/請王基為别駕後)¶
(召為秘書郎凌復請還司徒王朗辟基凌不遣朗書劾/州曰古者侯伯有貢士之禮今州取宿衛之臣留秘閣)¶
(之吏所/希聞也)曽未期月被勑追還眷眷吏民不無河内之請¶
(後漢寇恂傳拜恂河内太守行大将軍事建武二年免/數日復拜潁川太守三年拜為汝南太守七年為執金)¶
(吾車駕南征恂從至潁川盜賊悉降而竟不/拜郡百姓遮道曰願從陛下復借寇君一年)依依故老¶
實念黎陽之别(後漢鄧訓傳上谷太守任興欲誅赤沙/烏桓怨恨謀反詔訓将黎陽營兵屯狐)¶
(奴以防其變訓撫接邊民為幽部所歸遷䕶烏桓校尉/黎陽故人多携将老幼樂隨訓徙邊本傳逞在州有惠)¶
<pb:KR4b0017_WYG_008-19a>¶
(政吏人/稱之)少陽養徳(梁劉孝綽集昭明太子集序云正位/少陽梁簡文帝集答徐摛書云山濤)¶
(有言東宫/養徳而已)前星守器(天官書前星太子星也/繫辭主器者莫若長子)尊師讓齒¶
(見哀江/南賦)必俟賢能乃授太子太保(通考後魏有太師太/傅太保謂之東宫三)¶
(太少師少傅少保謂之東宫三少北齊皆有之/後周不置讀此碑則後周亦有是官矣并識之)方之劉¶
實道髙於大邦(晉劉實傳實行髙一世&KR0034;懐太子初封/廣陵王髙選師友以實為師累遷太子)¶
(太/保)譬以山濤榮深於小輦(白帖晉山濤為少傅帝/賜小輦乘之以訓太子)本有¶
消渇之疾當餌金石自理舊疾㣲増奄捐館舍茂陵之¶
下不留封禪之書(周竇熾傳熾嘗有疾髙祖因賜金/石之藥詳傷王司徒請襲封表)校¶
<pb:KR4b0017_WYG_008-19b>¶
尉之營惟餘服食之器(漢鄭當時傳武帝即位當時稍/遷為魯中尉性廉又不治産卭)¶
(奉賜給諸公然其餽/遺人不過具器食)嗚呼哀哉春秋四十有七建徳二¶
年五月十一日也(本傳東宫初建/授太子太保卒)天子以大臣之喪躬¶
輟聼訟東朝以師傅之尊親臨攢祭(顔延年詩若彼東/朝金昭玉粹白帖)¶
(東朝太/子朝也)詔贈大将軍諡某公禮也以今三年正月十日¶
葬於京兆之髙陽原夫人郁久閭(北史蠕蠕姓郁乆閭/氏始神元之末掠騎)¶
(有得一奴髪始齊眉忘本姓名其主字之曰木骨閭木/骨閭者首秃也木骨閭與郁久閭聲相近故後世子孫)¶
(因以/為氏)西遇王姬(詩曷不肅雝/王姬之車)愛敬肅㳟(禮記祭義立愛/自親始教民睦)¶
<pb:KR4b0017_WYG_008-20a>¶
(也立敬自長/始教民順也)言容令淑(見宗/廟歌)有聞箴盥(禮記内則婦事/舅姑雞初鳴咸)¶
(盥潄右/佩箴管)無廢紘綖(國語敬姜曰王后親織𤣥紞/諸侯之夫人加之以紘綖)爰在盛¶
年先從大夜(華嚴經普賢能於生死大夜/之中出生一切智慧光明)今節婦開墳¶
松栢已拱(未詳按左傳秦伯使謂蹇/叔曰中夀爾墓之木拱矣)季孫成寢丘陵始¶
同(禮記檀弓季武子成寢杜氏之葬在西階之下請/合葬焉許之合葬非古也自周公以來未之改也)况¶
復圖畫賢妃方在甘泉之室(漢書金日磾母教誨兩子/甚有法度病死詔圖畫於)¶
(甘泉/宫)瘞埋才子即用髙陽之原(後漢荀淑傳荀氏舊里/名西豪潁陰令苑康以)¶
(昔髙陽氏有才子八人今荀氏/亦有八子改其里曰髙陽里)公儀表外明風神内照¶
<pb:KR4b0017_WYG_008-20b>¶
氣量深沉階基不測事君惟忠事親惟孝言為世範行¶
為士則(世説陳仲舉言為/士則行為世範)留連墳索(左傳左史倚相趨/過王曰是良史也)¶
(是能讀三墳五/典八索九丘)怊悵文詞霜府録於尚書(崔篆御史箴/簡上霜凝筆)¶
(端風/起)天官總於司會(見/上)出入匡贊常帶數職身具六龜¶
(戰國䇿蘇秦佩六國相印漢/舊儀銀印背龜紐其文曰章)腰恒四綬(後漢馬防傳防/身帶三綬寵貴)¶
(至/盛)陳平密謀既非天子所見(漢書髙帝為匈奴所圍/七日用陳平秘計得出)荀¶
彧上䇿又非諸侯所聞(魏志太祖雖征伐在外/軍國事皆與彧籌焉)其為郡¶
也惟取赤土封書(上黨記髙平赤壤其地險/阻百姓不居詳酬薛文學)其為州也¶
<pb:KR4b0017_WYG_008-21a>¶
惟以青鹽換粟(漢書朔方郡青鹽澤在其南北/堂書鈔廣志云北胡有青鹽)留家則¶
千樹無資(見擬/咏懐)遺子則一經而已(漢韋賢傳賢為丞相/封扶陽侯少子𤣥成)¶
(復以明經厯位至丞相故鄒魯/語曰遺子黄金滿籝不如一經)嫡子操至性過禮純孝¶
不遺(本傳子/操嗣)墳前之樹染淚者先枯(晉王裒傳裒/父不以命終)¶
(絶世不仕立屋墓側旦夕拜跪/攀柏悲號涕泣著樹樹為之枯)庭際之禽聞悲者¶
則下(未詳按梁書甄恬居母喪廬於墓側恒有鳥/𤣥黄雜色集於廬樹恬哭則鳴哭止則止)¶
銘曰¶
山連日觀(見步/虛詞)水枕滇機富春沙起(後漢嚴陵傳注杭/州富陽縣本漢富)¶
<pb:KR4b0017_WYG_008-21b>¶
(春縣避晉簡文帝鄭太后諱改寰宇記嚴/州青溪有錦沙村素波澄映錦石舒文)開陽柱飛(漢/官)¶
(儀開陽門始成未有名夜有一柱來止樓上/瑯琊開陽縣上言南門一柱飛去因以名門)大夫屈節¶
将軍振威南越受吏西陵解圍昔我烈祖垂翅秦中(見/和)¶
(張侍/中)白馬無路(項籍傳漢使盧綰劉賈渡/白馬津入楚地燒其積聚)烏江不通(見/哀)¶
(江南/賦)笛吟鄉里(見傷王/司徒)琴哀土風(見哀江/南賦)營州恒州擁¶
旄世載(見傷王/司徒)壯節雄衿人雄闗塞直河穿趙(見枯/樹賦)平¶
雲臨代(是燕/歌)生謂立功(見哀江/南賦)殁為留愛(左傳鄭子産/卒仲尼聞之)¶
(出涕曰古/之遺愛也)降兹岳瀆(禮記五岳視三/公四瀆視諸侯)誕此貞明祥符雲¶
<pb:KR4b0017_WYG_008-22a>¶
氣(搜神記薊子訓到洛見公卿/數十處後數十處皆有雲氣)慶合星精(見應/詔)宫帷定¶
䇿(漢霍光傳昌邑王賀即位行淫亂光欲廢之會議未/央宫田延年前離席按劍曰今日之議不得旋踵)¶
殿柱書名(見竹/杖賦)忠泉暗漏(見燕/歌)孝笋寒生(見齊王/憲碑)世屬¶
殷周時逢楚漢天下三分(見宗/廟歌)鴻溝一半(見擬/咏懐)以我明¶
畧來參匡贊日乃載中天成兩旦(見賀傳/位表)遞參三事(詩/三)¶
(事大/夫)厯副六卿天司光宅地載謨明春官定禮夏官治¶
兵(漢百官公卿表周官有天官冢宰地官司徒春官/宗伯夏官司馬秋官司寇冬官司空是為六卿)䜟¶
言黙識(後漢竇融傳融上疏曰臣融年五十三有子年/十五質性頑鈍臣融朝夕教導教以經義不得)¶
<pb:KR4b0017_WYG_008-22b>¶
(令觀天/文䜟記)温樹無名(漢孔光傳或問光溫室省/中樹皆何木也光嘿不應)謙㳟周密¶
(漢書張安世拜大司馬車騎将軍領尚書/事職典樞機以謹慎周密自著内外無間)言行無乖忠¶
公兕殪(戰國策楚王遊於雲夢有狂兕忽至王彎弓而/射之一發而殪仰天歎曰樂矣今日之遊萬嵗)¶
(千秋之後/誰與樂此)陰徳蛇埋(見孫叔/敖贊)軍國紛總部領填階馬不¶
入廐金不入懐具瞻惟徳髙山惟仰(詩民具爾瞻/又髙山仰止)甲觀¶
初登(見哀江/南賦)龍樓初上(漢書孝成皇帝元帝太子也初/居桂宫上嘗急召太子出龍樓)¶
(門不敢/絶馳道)東國桓榮(後漢桓榮傳榮為太子少/傅顯宗即位尊以殊禮)西京疏廣¶
(見和/趙王)年齡俄頃(見贈淮/南公)風電相摧(嵇康贈秀才/詩風馳電逝)銘旌兩¶
<pb:KR4b0017_WYG_008-23a>¶
沒(周禮司常大/喪供銘旌)池栁雙迴(周禮説衣翣栁栁/聚也衆飾之所聚)㷀㷀𦙍子¶
在疚銜哀(見崇/傳)身彰野火(東觀漢記長沙義士古初父/喪未葬鄰人火起及初舍下)¶
(棺不可移初乃冐火/伏棺上俄而火滅)心懼天雷(晉王裒傳母性畏雷母/沒每雷輒到墓曰裒在)¶
(此/)日月其除(詩今我不樂/日月其除)榮終哀始馬歸司𨽻(列異記/鮑子都)¶
(少時舉上計道遇一書生卒有素書一巻銀十餅即賣/一餅以資殯殮其餘以枕之素書著腹上埋之未至京)¶
(師有總馬隨之遇一闗内侯家借宿子都説/之侯曰此吾兒也乃薦子都辟公府至司𨽻)書還太史¶
厯對天星(杜氏通典漢武置太史公以司馬談為之位/在丞相上天下計書先上太史副上丞相後)¶
(漢太史令掌/天時星厯)墳連地市(見哀江/南賦)山勢接飛(未詳按相冢/書青烏子稱)¶
<pb:KR4b0017_WYG_008-23b>¶
(山三重相連名連傘/山葬之出二千石)松形葢起(玉策記千嵗之松四邊/披起上杪不長望而視)¶
(之有如/偃葢)徳音無絶平原忽矣(江掩恨賦試望平原/蔓草縈骨拱木歛魂)¶
　　周大将軍同馬裔神道碑¶
公諱裔字遵𦙍河内溫人也昔顓頊之命始則南正司¶
天(見馬/射賦)重黎之後又以羲和掌厯夏陽適晉得隨會而¶
同奔(漢司馬遷傳重黎氏世叙天地其在周程伯休甫/其後也宣王時官失其守為司馬氏惠襄時司馬)¶
(氏適晉晉中軍隨會奔魏而司馬氏/入少梁至秦惠王少梁更名夏陽)東海避秦與毛公¶
而俱隠(未/詳)其後金行受命(見哀江/南賦)玉笥南遷(會稽志射/的北有石)¶
<pb:KR4b0017_WYG_008-24a>¶
(帆壁立臨水有似張帆又名玉笥山晉元帝紀/有玉冊見於臨安曰玉麒麟以為中興之象)帝系極¶
於輿圖(周禮小史掌邦國之志定繫世辨昭/穆疏天子謂之帝繫諸侯謂之世本)中朝至於¶
江表(見哀江/南賦)曾祖楚之晉太傅録尚書揚州牧(通考晉/武帝即)¶
(位以太傅太保為上公其太尉司徒司空自漢厯魏皆/為三公及晉迄於江左相承不改又後漢章帝以太傅)¶
(趙善太尉牟融並録尚書事尚書有録名葢自此始注/晉康帝時何充讓録表曰咸康中分置三録王導録其)¶
(一荀崧陸瞱各録二條事晉江右有四録則四人㕘/録也隋書揚州丹陽郡注自東晉以後置曰揚州)會¶
稽文孝王之次子元顯之幼弟也元顯見害之後桓𤣥¶
簒位之初爰自齠齓(見齊王/憲碑)容(一作/客非)身屠釣(韓詩外傳/太公望屠)¶
<pb:KR4b0017_WYG_008-24b>¶
(牛朝歌釣/於磻溪)河内道左抱劒長號(謝承後漢書張業至河/内遇賊業㧞劒與賊戰)¶
(而死子武時幼不識父喪不還毎至節/日持業遺劒至河内酬祭哀動路人)代郡城前慟悲¶
靈祭(拾遺記田疇北平人也劉虞為公孫瓚所害疇追/慕無已往虞墓設雞酒之禮慟哭之音動於林野)¶
(翔鳥為之凄鳴/走獸為之吟伏)江淮志節之士汝潁風塵之客(魏武帝/集報荀)¶
(彧曰自志才亡後莫可與計事/者汝潁固多竒士誰可以繼之)感激一言咸多依附既¶
而雲生伏鼈(一作龜非天官書旬始出於北斗/傍状如雄雞其怒青黒象伏鼈)星出鯨¶
魚(淮南子鯨魚/死而彗星出)太白經天(見哀江/南賦)蚩尤映野(天官書蚩/尤之旗見)¶
(則王者征/伐四方)公乃収合餘燼(左傳賔媚人曰請収/合餘燼背城借一)泣血登¶
<pb:KR4b0017_WYG_008-25a>¶
陴(晉桓溫傳父彛為韓晃所害溫時年十五/枕戈泣血志在復讐左傳子産授兵登陴)臨武牢之¶
闗據成皋之阪(一統志成皋古邑名本東虢國地/又名虎牢漢置成皋縣屬河南郡)擁衆¶
萬家歸於魏室(晉簡文三子傳會稽文孝王道子字道/子出後瑯琊孝王晉書桓𤣥遣太傅從)¶
(事中郎毛㳟収元顯送付廷尉并其六子皆害之本傳/楚之字徳秀晉宣弟太常旭之八世孫父榮期晉益州)¶
(刺史為其參軍楊承祖所殺楚之時年十七送父喪還/丹陽會劉裕誅夷司馬氏楚之乃逃匿諸沙門中濟江)¶
(至汝潁間楚之少有英氣能折節下士及宋受禪規欲/報復収衆據長社歸之者常萬餘人明元末山陽公奚)¶
(斤畧地河南楚之遣使請降按碑云楚之文/孝王次子本傳又云榮期之子未詳孰是)魏明元皇¶
帝(諱嗣道武/帝長子)遥授平南大将軍荆州刺史襲封瑯琊郡¶
<pb:KR4b0017_WYG_008-25b>¶
王(隋書豫州南陽郡注舊置荆州徐州/東海郡朐山縣注舊曰朐置瑯琊郡)尚河内公主(本/傳)¶
(魏諸/王女)命王承制(綱目質實承制/謂承奉制詔也)從賔國之儀(周易觀國/之光利用)¶
(賔於/王)於時宋兵憑陵旗鼓侵迫(見為閻/将軍表)虎牢不封金墉¶
無援(晉書載記太尉劉裕伐秦王師至城皋陽城及城/皋滎陽武牢諸城悉降宋武帝紀晉義熙十二年)¶
(衆軍至洛圍/金墉城降之)魏太武皇帝(諱燾明元/帝長子)授王使持節侍中¶
(通考侍中後魏置六人加官在其數宜都王穆夀廣平/公張黎並以侍中輔政後周宣帝未有别置侍中為加)¶
(官/)安南大将軍開府儀同三司給前後部鼓吹(漢書應/劭注鼓)¶
(吹十人/非常員)元戎啟行志雪寃恥登壇慷慨三軍掩泣(見哀/江南)¶
<pb:KR4b0017_WYG_008-26a>¶
(賦/)黄河漕粟已出石門(晉書載記苻堅伐晉運漕萬/艘自河人石門達於汝潁)仕¶
(疑作/白)馬連旂将臨野坂(括地志白馬故城在滑州衛南/鎮西南二十四里晉盧循傳連)¶
(旂而下魏太武帝紀神䴥三年宋将到彦之遣将渡河/攻治坂冠軍将軍安頡督諸軍擊破之本傳楚之破宋)¶
(将到彦之别軍於長社又與冠軍安頡攻㧞滑臺擒宋/将朱脩之李元徳等案魏于栗殫傳云明元南幸盟津)¶
(栗殫編大船溝橋於野/坂野冶二字未詳孰是)既而雲中柝起(周易重門擊/柝以待暴客)代¶
郡烽然(見哀江/南賦)反斾南轅(左傳令尹/南轅反斾)塗窮北畧(趙世家/武靈王)¶
(北畧中山之地至於房子本傳車駕征蠕蠕楚之與濟/陰公盧中山等督運以繼大軍又伐栁為城灌水令凍)¶
(城立而賊至不可攻逼乃走散太武聞而嘉之尋拜假/節侍中鎮西大将軍開府儀同三司雲中鎮大将朔州)¶
<pb:KR4b0017_WYG_008-26b>¶
(刺史在邊二十餘/年以清儉著聞薨)贈征西大将軍都督梁益秦寧荆兖¶
青豫郢洛十州諸軍事揚州牧(魏地形志梁州天平初/置治大梁城領郡三夏)¶
(陽開封陳留郡州領郡三天水畧陽漢陽豫州領郡九/汝南潁州汝陽義陽新蔡初安襄城城陽廣陵郢州領)¶
(郡三安陽城陽汝南洛州太宗置太和末改為司州/天平初復領郡六洛陽河陰新安中州河南陽城)司¶
徒諡貞王祖金龍(本傳金龍字榮/則少有父風)襲封瑯琊鎮西大将¶
軍儀同三司吏部尚書贈司空諡康王(通考後魏以太/師太傅太保謂)¶
(之三師上公也大司馬大将軍謂之二大太尉司徒司/空謂之三公後魏初有殿中樂部駕部南部北部五尚)¶
(書其後亦有吏部兵部都官/度支七兵祠部民曹等尚書)□悦(北史本傳悦字慶宗/金龍之第三子也)¶
<pb:KR4b0017_WYG_008-27a>¶
鎮南将軍豫州刺史漁陽莊侯以荆河刺舉(禹貢荆河/惟豫州詳)¶
(贈淮/南公)時值亂離釁起蕭墻(見哀江/南賦)遂終非命(孟子桎梏/死者非正)¶
(命也本傳悦為豫州刺史論前勲封漁陽子永平初城/人白早生謀為叛逆斬悦首送梁贈青州刺史諡曰莊)¶
公遺腹載誕(後漢鄭𤣥傳𤣥惟有一子益恩孔融在北/海舉為孝廉及融為黄巾所圍益恩赴難)¶
(隕身有遺腹子𤣥以其/手文類已名之曰小同)流離寇逆複壁襁負(後漢梁冀/傳冀妻孫)¶
(夀性鉗忌冀與交通期私通生子伯玉夀/誅滅交氏冀慮夀害伯玉嘗置複壁中)深山擁樹(見/傷)¶
(心/賦)程嬰之匿趙武從役家臣(趙世家程嬰抱趙氏孤匿/山中十五年韓厥具以實)¶
(告景公乃立趙/孤兒詳傷心賦)王成之藏李燮為傭酒市(後漢書李固/傳固門生王)¶
<pb:KR4b0017_WYG_008-27b>¶
(成将李燮乘江東下/變姓名為酒家傭)遭太夫人憂(本傳金龍初納太尉/隴西王源賀女生悦)¶
(後娶河西王/沮渠收犍女)苫草墳塋以終灰燧(左傳齊晏桓子卒晏/嬰寢苫枕草又宋文)¶
(公卒厚葬/用蜃炭)形體毁瘠逾於喪禮(見滕/王序)年十有五始幹家¶
事楹前鑿柱即取遺書(晏子春秋晏子将死鑿楹/納書謂妻曰子壯而視之)石上¶
開松仍求故劒(列仙傳干将莫邪作雌雄劒以雌獻君/留其雄者謂妻曰吾藏劒在南山之陰)¶
(北山之陽松生其上劒/在其中爾生男以告之)出身司徒府㕘軍除中堅将軍¶
員外散騎常侍(通考後魏三公及二大並有長史司馬/諮議㕘軍從事中郎掾屬主簿録事㕘)¶
(軍功曹記室户曺中兵等㕘軍諸曹行㕘軍祭酒㕘軍/事長兼行㕘軍都䕶又中堅中壘将軍北魏齊周皆有)¶
<pb:KR4b0017_WYG_008-28a>¶
(之又散騎常侍又有員外者因曰員外散騎常侍開皇/三年二十四司又各置員外郎一人注今尚書員外郎)¶
(其置自此始以前厯代皆謂之尚書郎各以曹名為稱/首或謂之侍郎皆無員外之號前史傳及職官要録或)¶
(有言員外郎者葢謂員外散/騎侍郎耳非尚書之職也)值魏室多難所在蜂起孟¶
津以北無復封畿嵩山以南即為鋒鏑公建義修武立¶
柵溫城(漢地理志河内郡/領修武縣溫縣)函谷西封(見答趙/王啟)河橋北斷¶
(見哀江/南賦)長亭籍馬並入武城(左傳楚蒍掩賦車籍馬下/兆寛曰漢昭帝紀罷天)¶
(亭母馬應劭曰武帝數伐匈奴又擊大宛馬/死畧盡乃令天下諸亭養母馬欲令其繁孳)百里租車¶
咸輸溫縣(漢倪寛傳寛為左内史収租税時與民相假/貸以故租不入後軍興以寛當免民恐失之)¶
<pb:KR4b0017_WYG_008-28b>¶
(大家牛車小/家擔負輸租)太祖文帝締構闗都經綸夷阻(見宗/廟歌)招携¶
以禮懐逺以徳(左傳管仲曰招携以禮懐逺以徳軍樹/榖曰王隠晉書羊祜都督荆州諸  事)¶
(招携以禮懐逺以徳/吴人悦服稱為羊公)馬文淵之擇主去隴坻而歸身(後/漢)¶
(馬援傳援字文淵留西州依隗囂援曰非獨君擇臣也/臣亦擇君囂遣長子恂入質援因将家屬從恂歸洛陽)¶
竇周公之入朝在河西而奉詔(後漢竇融傳融字周公/吏人推融行西河五郡)¶
(大将軍事遂决䇿東向本傳魏孝武西遷裔潛歸鄉里/大統三年大軍復𢎞農乃於溫城起義遣使送欵歸西)¶
(魏/)大統七年䝉授平東将軍北徐州刺史(隋書瑯琊郡/注舊置北徐)¶
(州後周改/曰沂州)十年河内故義四千餘家願立忠誠須公衣¶
<pb:KR4b0017_WYG_008-29a>¶
錦(項籍傳羽曰富貴不/歸故鄉如衣錦夜行)乃授使持節領河内太守(本傳/河内)¶
(有四千餘家歸附並裔之鄉舊/乃命領河内郡守令安集流人)加前将軍(通考前後左/右将軍皆周)¶
(末官秦因之位上卿漢不常置或有前後或有左右晉/武又置左軍右軍前軍太始八年又置後軍齊陳並有)¶
(之/)懐州拓境兩鎮奔波栁泉轉戰三城授首(鮑昭詩客/行惜日月)¶
(奔波不可留蜀志諸葛亮後出師表云舉兵北征夏侯/授首本傳大統三年大軍東征裔率所部從戰河橋又)¶
(别攻懐縣獲其将吴輔叔十三年攻㧞東/魏平齊栁泉蓼塢三城獲其鎮将李熙之)十五年太祖¶
召山東諸立義之将能率衆入闗者有加重賞公率先¶
而至領户千室即以為封固辭不受其菽粟之賜或以¶
<pb:KR4b0017_WYG_008-29b>¶
指囷(吴志魯肅指/囷米與周瑜)馬牛之賞将同谷量(漢貨殖傳烏氏/求竒繒物獻戎)¶
(王戎王予畜畜至用谷量牛馬本傳裔辭曰今/以封裔便是賣義士以求榮太祖善而從之)朝廷以¶
華陽西極漢水東流(禹貢華陽黒水惟/梁州又東流為漢)歎孟達之奔兵¶
怪劉封之失䇿(蜀志劉封本羅侯寇氏之子先主養子/也封與宜都太守孟達會上庸闗羽圍)¶
(樊城襄陽達不承命羽敗先主恨之達率/所領降魏以書招封封不聼還成都賜死)魏前元年(廢/帝)¶
(欽/)移鎮漢中除白馬城主領華陽郡守昔稱導漾今聞¶
上豬(禹貢嶓冡導漾東流為漢/又原隰底績至於瀦野)烟沉氷(疑作/火)井(見和樂/儀同)¶
雨歇雲門(烱曰周太祖紀魏廢帝元年達奚武圍南鄭/梁州刺史宜豐侯蕭循以城降武執循送長)¶
<pb:KR4b0017_WYG_008-30a>¶
(安八月東梁州百姓圍州城帝復遣王雄討之二年二/月東梁州平遷其豪帥於雍州左思蜀都賦指渠口以)¶
(為雲/門)其年授大都督加散騎常侍(通考散騎常侍秦官/也漢因之北魏北齊)¶
(並有/此職)柱國蜀國公(見齊王憲尉/遲氏二碑)開金牛之道(秦本紀惠/王欲伐蜀)¶
(乃以鐵作牛五頭詐稱牛日糞金三斗/蜀侯使五丁力士開山取牛路通滅蜀)通牧馬之闗(未/詳)¶
(按叚國沙洲記龍涸北四十里有白馬闗/闗甚險峻使十人固險雖萬夫不能前)公巻甲北塞¶
(見哀江/南賦)懸車束馬(見齊王/憲碑)遂得䇿預葭萌(蜀志先主入/蜀自葭萌還)¶
(攻劉/璋)勲參綿竹(魏志諸葛瞻自涪還綿竹列陣待鄧艾/艾大破之遂受劉禪降本傳二年轉鎮)¶
(宋熙郡從尉遲逈伐蜀與叱羅協破/叛兵趙雄傑於槐林平鄧朏於梓潼)封龍門縣開國子¶
<pb:KR4b0017_WYG_008-30b>¶
(隋書冀州河東郡龍門縣注後魏置并/置龍門郡通考開國子後魏從三品)蒲州刺史仍領¶
新州(隋書梁州新城郡/注梁末置新州)尋授使持節車騎大将軍儀同¶
三司大中正(通考中正之官起於陳勝魏陳羣以天臺/選用不盡人才州郡皆置中正晉宣帝加)¶
(置大中正故有大小中正後魏有之北/齊郡縣皆有本州中正以京官為之)隆周受圖(見宗/廟歌)¶
天保大定(見哀江/南賦)以公才望仍為舊臣遂乃義深追逺¶
恩隆繼絶(論語慎宗追逺又/繼絶世舉廢國)即改封瑯琊縣公邑五百¶
户仍遷驃騎大将軍開府儀同三司都督巴州諸軍事¶
巴州刺史武成二年被勑赴援信州(本傳不載隋書梁/州巴東郡注梁置)¶
<pb:KR4b0017_WYG_008-31a>¶
(信州後周/置總管府)魚復道阻屢郤岑彭(漢地理志魚復縣/在巴郡詳和泛江)荆門¶
水急幾沉吴漢(東觀漢記延岑遣竒兵出吴漢後/漢墮水緣馬尾得出詳哀江南賦)公乃¶
月峽先登(在巴/郡)瞿塘直上(夔州圖經灧澦在瞿塘口夏/月迅急至為艱難諺曰灔澦)¶
(大如馬瞿/塘不可下)天子以公操履忠勤儀型直諒乃徴為大御¶
伯尋轉大御正邑一千一百户樞機近侍出納絲言(見/五)¶
(張寺經/藏碑)所謂多識舊章(魏志王粲傳魏國既建拜侍中/時舊儀廢弛興造制度粲恒典)¶
(之/)殿中無雙者矣(見北/園)四年大軍東討先守枳闗授都¶
督懐州諸軍事懐州刺史(隋書冀州河内郡注舊置懐/州王屋縣注舊曰長寧後周)¶
<pb:KR4b0017_WYG_008-31b>¶
(改焉後又置懐州及/平齊嚴州置王屋郡)偃師張幕河陽牧馬(後漢郡國志/河南尹有偃)¶
(師縣河内郡/有河陽縣)雖接戰於富平已連營於官渡(本傳保定/四年裔與)¶
(少師楊檦討東魏詳/普屯及憲𢎞二碑)五年詔追還拜始州刺史(周太祖/紀魏廢)¶
(帝三年改安/州為始州)更討信州賊山彰尋寳渝恃險(疑有/所誤)峽路¶
五尺桓約纔通(史記西南夷傳秦時常頞畧通五尺道/經此國頗置吏焉索隠曰謂棧道廣五)¶
(尺魏志王昶奏孫堅可制乃遣昶詣/江陵兩岸引竹䋎為橋渡水擊之)懸水三門橋飛齊¶
渡(家語孔子自衛反魯息駕於河梁而觀焉有懸水三/十丈奔流九十里有一丈夫方将厲之史記正義荆)¶
(門山俗名三門山禹鑿北山三道河水/故曰三門山晉成公綏詩飛橋浮齊渡)既而風行草偃¶
<pb:KR4b0017_WYG_008-32a>¶
(見徴/調曲)谷静山空(後漢段熲傳張奐言羌一氣所生/不可誅盡山谷廣大不可空静)前後¶
平十一城獲九千餘口馬歸平樂(見哀江/南賦)金輸水衡(見/馬)¶
(射賦本傳信州蠻酋冉令賢等反裔隨上庸公陸騰討/之蠻酋冉三公等二千餘城皆來降附進次雙城蠻酋)¶
(向寶勝等據險自固向天王之徒為其外援裔五十餘/戰寶勝力屈乃降又獲賊帥冉西黎向天王等羣蠻率)¶
(服周蠻獠傳天和元年詔開府陸騰督王亮司馬裔等/討之冉令賢率其卒固守水邏城水邏路經石壁城險)¶
(峻四靣壁立故名惟有一小路緣梯而上蠻蜑以為峭/絶騰披甲先登遂至水邏獲令賢裔又别下其二十餘)¶
(城獲蠻帥并三公等時向五子王據石墨城令其子寳/勝據雙城水邏平後頻遣喻之不從騰又令王亮屯牢)¶
(坪司馬裔屯雙城以圖之遂擒/五子王獲寶勝悉斬諸向首領)天和二年除信州刺史¶
<pb:KR4b0017_WYG_008-32b>¶
都督信州諸軍事朝發白帝暮宿江陵(荆州記自白帝/至江陵一千二)¶
(百里水經注有時朝發白帝暮/到江陵雖乘奔御風不以疾也)氣振巴丘之兵(蜀志宗/預傳預)¶
(對權曰臣以為東益巴丘之戍/西增白帝之守皆事勢宜然)威警建平之成(見和泛/江周蠻)¶
(獠傳信州舊居白帝陸騰更於劉備故宫城南八陣之/北臨江岸築城移置信州又以巫縣信陵柹歸並築城)¶
(置防以/為襟帶)五年遷潼州刺史(隋書梁州金山郡/注西魏置潼州)益州柱國¶
公(見上/趙王)降帝子之重(屈原九歌帝/子降兮北渚)鎮天井之星(華陽國/志牂牁)¶
(郡上當天井/故多雨潦)延閣擬於叢臺(左思蜀都賦結陽城之延/閣漢地理志叢臺在邯鄲)¶
(趙武靈/王築)岷山方於代郡(揚雄益州箴巖巖岷山漢地理/志代郡秦置應劭曰故代國)¶
<pb:KR4b0017_WYG_008-33a>¶
公仰秉雄謨㕘謀逺畧故得身預舞陽之功(漢樊噲傳/漢王即皇)¶
(帝位以噲有功賜爵列/侯食舞陽號為舞陽侯)位極長平之寵(見遇/獵)六年授使¶
持節大将軍大都督西寧州諸軍事西寧州刺史(周武/帝紀)¶
(天和五年十二月大将軍鄭/恪帥師平越嶲置西寧州)方欲闗沫若徼牂牁(漢書/東北)¶
(謂之塞西南謂之徼司馬相如傳邊/闗益斥西至沫若水南至牂牁為徼)見夜郎之侯(漢西/南夷)¶
(傳拜唐䝉以郎中将千人食重萬餘人從巴莋闗入遂/見夜郎侯多同厚賜諭以威徳約為置吏使其子為令)¶
習昆彌(疑作/明)之戰(漢西南夷傳天子遣使求身毒國市/竹而為毘明所閉天子欲伐之越嶲)¶
(昆明國有滇池方二百里故作昆明池以象之以習水/戰按西域傳毘莫王號也名獵驕靡後因以昆彌為王)¶
<pb:KR4b0017_WYG_008-33b>¶
(號恐/非)而飛鳶墮水馬援去而無歸(後漢馬援傳援謂官/屬曰吾在浪泊西里)¶
(間虜未滅時下潦上霧毒氣重蒸仰視飛/鳶跕跕墮水中後征五溪蠻夷因卒於軍)金馬騁光王¶
褒行而不返(華陽國志蜻蛉縣有碧雞金馬光影倐忽/民多見之有山神漢宣帝遣蜀郡王褒祭)¶
(之欲致雞馬褒道病卒而樹榖曰/左思蜀都賦金馬騁光  絶影)嗚呼哀哉七年正月¶
十日薨春秋六十有五(木傳除西寜州刺史/未及之部卒於京師)詔贈使持¶
節大将軍懷劭汾晉四州諸軍事(隋書冀州絳郡垣縣/注後魏置邵郡及白)¶
(水縣後周置邵州改白水為亳城文山郡注東魏置南汾/州後周改為汾州後齊為西汾州後周平齊置總管府)¶
懷州刺史(本傳贈本官/加泗州刺史)夫人襄城公主(本傳非其妻元/為襄城公主)¶
<pb:KR4b0017_WYG_008-34a>¶
魏獻帝之曽孫(北史帝諱𢎞/文成帝長子)趙穆王之季女(北史趙靈/王幹獻帝)¶
(第三子幹二子謐諶嗣爵謐謚/貞景諶謚孝懿此云穆王未詳)王姬肅㳟(見步陸/逞碑)褕翟¶
典禮四教競莊(見宗/廟歌)三星令淑(詩三星在户今夕/何夕見此粲者)有光¶
隆慮之賢足表平陽之盛(見崇/傳)生則從夫以秩(漢馬宮/傳婦人)¶
(以夫/爵尊)死則同穴以禮(詩死則/同穴)建徳元年八月十二日合¶
葬於武功三時(當作/畤)原(隋文帝紀開皇二年三月開渠/引杜陽水於三畤原其柄曰一)¶
(統志三畤原在武功/縣之西南二十里)大夫墓樹以柏諸侯墳髙於雉(白/虎)¶
(通天子墳髙三仞樹以松諸侯半之樹以柏大夫/八尺樹以欒士四尺樹以槐庶人無墳樹以楊栁)吁嗟¶
<pb:KR4b0017_WYG_008-34b>¶
滕公來居此室(見傷/心賦)詔諡定公禮也公資忠履孝蘊義¶
懐仁直幹百尋(晉書裴顧曰和/嶠森如千丈松)澄波千頃(後漢郭泰傳/泰曰叔度汪)¶
(汪若千萬頃波澄/之不清混之不濁)逢䝉射法力牧兵書(漢藝文志有逢/䝉射法二篇力)¶
(牧十/五篇)星辰髙下之占(見齊王/憲碑)風雨逢迎之氣(漢藝文志/泰壹雜子)¶
(雲雨三/十四巻)故得師出以律(周易師出以/律否臧凶)天幸将軍者也(漢/書)¶
(霍去病敢深入軍亦/有天幸未甞困絶)至如官曹案牘未嘗煩擁(宋劉穆/之傳内)¶
(外諮稟盈階滿室目覽詞訟手答箋書耳/行聼受口並酬應不相㕘涉皆悉贍舉)戎馬交馳不¶
妨餘裕(九州春秋孔融為北海太守為袁/譚所攻流矢雨集融憑几安坐)足使四岳彌¶
<pb:KR4b0017_WYG_008-35a>¶
峻(見步陸/逞碑)三台更明(天官書三能色齊/君臣和能讀曰台)在朝四十一年¶
身經一百餘戰凡任四郡厯八州未嘗以貨殖經懐去¶
如始至(左傳昭公二十三年叔孫所舘者/雖一日必葺其墻屋去之如始至)渭南千畆之¶
竹更懼盈滿(見哀江/南賦)池陽二頃之田嘗思至足(見和張/侍中)¶
身没之日家無餘財素車白馬狹室﨑嶇(後漢范式傳/張邵喪至壙)¶
(将窆而柩不肯進見有素車白馬號哭而來其母曰是/必范巨卿也漢陸賈傳賈説尉佗曰今王衆不過數萬)¶
(皆蠻夷﨑嶇山/海間詳小園賦)黄裳𤣥甲階庭仄陋(漢霍光傳賜便房/黄腸題凑各一具)¶
(霍去病傳去病封冠軍侯薨上悼之發屬國𤣥甲軍陳/自長安至荗陵為冡象祁連山晉吴隠之傳數畆小宅)¶
<pb:KR4b0017_WYG_008-35b>¶
(籬垣仄陋内外茅/屋六間不容妻子)有詔冬官為營寢室(詩路寢/孔碩)朱邑祭¶
酹無所漢后是以賜金(漢朱邑傳邑卒下詔稱揚賜/邑子黄金百斤以奉其祭祀)陳¶
表妻子露立吴王為之開館(吴志陳表家財盡于養士/死之日妻子露立太子登)¶
(為起屋宅本傳宅宇卑陋/喪庭無所詔為起祠堂)嗚呼哀哉世子侃孝家忠國¶
揚名顯親(見哀江南賦本傳侃字道遷以軍功加驃/騎大将軍開府儀同三司遷兖州刺史)是¶
以勒此豐碑懼從陵谷(晉杜預傳預拜鎮南大将軍都/督荆州諸軍事平吴之後刻石)¶
(為二碑紀其勲績一沉萬山之下一立/峴山之上曰焉知此後不為陵谷乎)植之松柏不忍¶
凋枯(晉書山濤居喪/過禮手植松柏)銘曰¶
<pb:KR4b0017_WYG_008-36a>¶
欽若厯象平秩寅賔(語見/二典)少梁奔華地入咸秦(見/上)族夷¶
興馬(未/詳)書窮獲麟(後漢班彪傳注武帝泰始二年登隴/首獲白麟司馬遷作史記絶筆於此)¶
(年/也)玉鏡云始(尚書帝命期桀失/玉鏡用其噬獸)金行乃構(見哀江/南賦)象浦¶
通闗(水經注昔馬文淵積石為塘建/於象浦建金標為南極之界)龍沙開候(見對/燭賦)上¶
糝(疑作/林)石起(漢昭帝紀泰山有大石自起/立上林有栁樹枯僵自起生)河陽水鬬(見/應)¶
(詔/)五馬南浮三星東宿(見哀江/南賦)太傅作牧奄有江沱司¶
徒避亂承制荆河既勞推轂(見酬薛/文學)猶思枕戈龍媒被¶
野(見哀江/南賦)蒼兕凌波(見師尚/父贊)莊侯季年禍機相接誕公¶
<pb:KR4b0017_WYG_008-36b>¶
遺嗣﨑嶇懷挾山竄趙武家藏李燮(見/上)伍員道阻(見哀/江南)¶
(賦/)燕丹路遥(博物志燕太子丹質於秦欲歸秦/王繆為令曰烏頭白馬生角乃可)南奔楚¶
塞(戰國䇿楚有/汾陘之塞)北避秦橋水流登隴(見哀江/南賦)寒風度遼¶
(見燕/歌)有功都䕶(見出自/薊北門)則重嫖姚(見咏畫/屏風)懐書上馬(見/崇)¶
(傳/)習禮從戎(後漢祭遵傳遵為将軍取士皆/用儒術對酒設樂必雅歌投壺)陣圖六甲¶
兵占八風(見軍/行)藏松寳劒射栁琱弓(見齊王/憲碑)推誠賈復¶
(後漢賈復傳復傷創甚光武曰聞其婦/有孕生女我子娶之生男我女嫁之)屈節廉公(藺相/如傳)¶
(廉頗至相如門謝/罪卒為刎頸之交)八翼頻飛(晉書陶侃夢生八翼飛而/登天見九門登其八惟一)¶
<pb:KR4b0017_WYG_008-37a>¶
(門不得入閽者撃之墜地/折其左翼後都督八州)六條亟秉(漢百官表刺史班/宣周行郡國省察)¶
(治狀以六/條問事)勇此仁義(汝南先賢傳王威為/汝南郡功曹尚仁義)行兹寛猛(左/傳)¶
(子産謂子太叔曰惟有徳者/能以寛服民其次莫如猛)持印山開(晉五行志吴時/厯陽縣有巖穿)¶
(似石印咸云石印封發天下/太平孫皓天璽元年印發)沉黎盜静(見齊王/憲碑)取甲無¶
丘(左傳魯/作丘甲)均田不井(漢書董仲舒言古井田法雖難卒/行宜少近古限民各田以贍不足)¶
懋功賜爵上将賞官軍中受詔(漢衞青傳天子使使者/持大将軍印即軍中拜)¶
(青為大将軍/立號而歸)塞外登壇(見出自/薊北門)方圖㕘合(漢韓王信傳/信居㕘合漢)¶
(使柴将軍武/屠之斬信)更鏖皋蘭(見擬/咏懐)渝山毒水(見哀江/南賦)𤏡道災¶
<pb:KR4b0017_WYG_008-37b>¶
氛(漢地理志𤏡道/縣屬犍為郡)地亡都尉(見報寄/洛州)灘悲使君(酈元水/經注江)¶
(水東流魚復縣南又經羊腸虎臂灘楊亮為益州至/此而覆舟懲其波瀾蜀人至今猶名之曰使君灘)谷¶
寒無日(淮南子日曙/於䝉谷之浦)山空足雲(禮記山/川出雲)北風吹旐(禮記/孔子)¶
(之喪公西赤為誌/焉綢練設旐夏也)秋霖泣軍(王莽傳遣太師王匡更始/将軍廉丹東祖都門外天)¶
(大雨沾衣上長老歎曰是為泣軍謂秩臣曰抱/朴子軍始發雨不足沾衣裳者是  泣軍必敗)遺奠雙¶
設(檀弓夫子曰夏后氏殯於東階之上則猶在阼也殷/人殯於兩楹之間則與賓主夾之也周人殯於西階)¶
(之上則猶賓之也而丘也殷人也予疇昔之夜夢坐奠/於兩楹之間夫明王不興而天下其孰能宗予予殆将)¶
(死也葢寢疾/七日而殁)銘旌兩布(見步陸/逞碑)沁水同墳(後漢皇后紀/皇女致永平)¶
<pb:KR4b0017_WYG_008-38a>¶
(三年封沁水公主/適髙密侯鄧乾)平陽合墓(見崇/傳)悲哀嗣子攀號靡訴¶
慟甚風枝(劉向説苑吾丘子擁鑛戴索而哭謂孔子曰/樹欲静而風不定子欲養而親不在往而不)¶
(來者年也不可/得再見者親也)悲深霜露(見宗/廟歌)自此何世從兹幾年麒¶
麟欲鬬(西京雜記五柞宫西青梧觀前有三梧桐/樹足下有石麒麟二枚云是始皇墓上物)華表¶
中然(見步/虛詞)地形樓起(相冡書青烏子稱山有重叠望之/如鼓吹樓葬之出連州二千石)¶
松心葢圓(見步陸/逞碑)茫茫丘壠代代英賢¶
　　周柱國大将軍長孫儉神道碑¶
葢聞放勲立而羲和昇(堯典若稽古帝堯曰放/勲又帝曰咨汝羲暨和)重華登¶
<pb:KR4b0017_WYG_008-38b>¶
而元愷用(見徵/調曲)思皇多士既成西伯之功(詩思皇多士/周世家西伯)¶
(曰文/王)俊徳克明乃定南巢之伐(見羽/調曲)是知惟賢非后弗¶
食惟后非賢弗又若夫君臣一徳啟心沃心見之昌寧¶
文公矣(隋書梁州同昌郡怗夷縣/注西魏置又置昌寧郡)公諱儉初名慶明恒¶
州髙陸人也(魏地形志恒州領郡八代善無梁城繁畤/髙栁北靈丘内附靈丘雍州領髙陸郡)¶
北岳天孫之星(博物志泰山天帝/孫也主召人魂)燕河帝子之國(帝王/世紀)¶
(黄帝邑於/涿鹿之阿)故多竒節(漢江充傳帝曰/燕趙固多竒士)甚茂華風(後漢循/吏傳任)¶
(延為九真太守錫光為交阯/太守嶺南華風始於二守)髙闕圖南二王齊軫(漢衞/青傳)¶
<pb:KR4b0017_WYG_008-39a>¶
(青度西河至髙闕莊子北負青天而莫/之夭閼者而後乃今将圖南詳大祫歌)長城㧞本十族¶
分源(本傳其先魏之支族姓拓㧞氏孝文遷洛改為長/孫漢匈奴傳秦有隴西北地上郡築長城詳枯樹)¶
(賦崇/傳)髙祖太尉北平王光輔五君(左傳楚屈建問范會/之徳於趙武建以語)¶
(康王康王曰宜夫子之/光輔五君以為諸侯主)允釐百揆(見羽/調曲)恒衞既從淮沂¶
其乂(語見禹貢本傳五世祖嵩道武除嵩冀州刺史晉/劉裕伐姚泓明元假嵩節督山東諸軍事太武臨)¶
(朝監國嵩為左輔太武即位進爵北/平王尋遷太尉薨年八千諡曰宣)祖豹(北史本/傳作酌)龍驤¶
将軍(北史本/傳不載)恒州刺史常山刺舉非無取代之符(趙世/家簡)¶
(子告諸子曰吾藏寳符於常山上先得者賞母卹曰/從常山上臨代代可取也簡子賢之詳贈淮南公)龍¶
<pb:KR4b0017_WYG_008-39b>¶
驤總戎或似平吳之號(晉羊祜傳吳童謡云阿童復阿/童銜刀逰渡江不畏岸上虎但)¶
(畏水中龍祐知王濬可任又小字/阿童因表加濬龍驤将軍以伐吴)父䤋年止弱冠(見崇/傳)¶
榮終解印(北史本傳父䤋員外散騎侍郎早卒謝靈運/詩解龜在景平注解龜解去所佩龜印也)¶
公以五常蘊智六氣資徳乘天則䇿馬秉靈(天官書漢/中四星曰)¶
(天駟旁一星曰王良/王良䇿馬車騎滿野)降神則牽狼應象(見從/駕)直心於物¶
水火恬然(列子范氏之黨指河曲之淫隈曰彼中有寳/珠泳可得也商丘開從而泳之既出果得珠)¶
(俄而范氏之藏大火商丘開入火往還埃不漫身不焦/范氏之黨以為有道商丘開曰吾無道心一而已物無)¶
(忤者如/斯而已)無負於天雷霆不懼(京房易傳五星占云雷電/殺人何雷天拒難折衝之)¶
<pb:KR4b0017_WYG_008-40a>¶
(臣也君承用節度即雷以/節暴人威福則雷電殺人)富貴自取豈資唐舉之言(見/蔡)¶
(澤/贊)聲名有聞無勞李膺之誡(後漢李膺傳荀爽恐膺名/髙致禍欲令屈節以全亂)¶
(世為書/貽之)年十八解褐員外散騎侍郎尋授輕車将軍羽¶
林監太祖文皇帝駕馭天綱苞羅英傑(見徴/調曲)選公才徳¶
光佐中書諸葛亮之西歸玉壘成三分之業(左思蜀都/賦包玉壘)¶
(而為宇華陽國志綿虒道有玉壘/山諸葛亮出師表今天下三分)管夷吾之入仕葵丘¶
有一匡之功(左傳鮑叔牙曰管夷吾仕於髙徯使相可/也後漢郡國志陳留郡有葵丘聚齊桓公)¶
(會此本傳太祖臨夏州以儉為録事深器敬之賀/㧞岳被害太祖赴平涼凡有經綸謀䇿儉皆㕘預)天水¶
<pb:KR4b0017_WYG_008-40b>¶
黠羌(漢地理志天水郡武帝元鼎三年/置後漢馬援傳援曰黠羌欲旅距)漁陽羣盜(後漢/郡國)¶
(志幽州有/漁陽郡)乃遷秦州長史防城大都督封信都縣開國¶
伯(本傳從平侯莫陳悦留儉為秦州長史隋書冀州信/都郡長樂縣注舊曰信都帶長樂郡通考開國縣伯)¶
(後魏正四品/後周正六年)三年滑(疑作/渭)州蟻聚(魏地形志渭州領郡/三隴西南安陽廣寧)¶
(吴志周魴傳錢塘大/帥彭式等蟻聚為寇)保鄣沉命(國語趙簡子使尹鐸為/晉陽請曰繭絲乎為保)¶
(鄣乎漢酷吏傳武帝時作沉命法盜起不發覺發/覺而捕不滿品者二千石以下至小吏主者皆死)靡旗¶
亂轍(見哀江/南賦)乘氷渡河(後漢臧𢎞傳黄巾羣起青州刺/史焦和恐賊乘氷渡河多作陷)¶
(氷丸以投於/河衆遂潰散)丞相大行臺(太祖文帝也/詳步陸逞碑)授假節撫軍行¶
<pb:KR4b0017_WYG_008-41a>¶
滑(疑作/渭)州刺史(通考晉制都督諸軍為上監将軍次之/督諸軍為下使持節為上持節次之假)¶
(節為下使持節得殺二千石以下持節殺無官位人若/軍事得與使持節同假節惟軍事得殺犯軍令者撫軍)¶
(魏武帝置司馬宣王為之北史本傳渭州刺史可朱渾/元奔東魏後河渭間人情離阻刺史李弼令儉權鎮渭)¶
(州儉将十餘騎冒難赴之/復隨機安撫羌夷悦服)大統元年授持節西夏州刺¶
史(魏地形志西夏州寄治并/州界領郡二太安神武)加散騎常侍郅支抱馬如¶
聞耿秉之戰(見徴/調曲)單于願識似畏王商之威(漢王商傳/商有威重)¶
(身體鴻大容貌甚過絶人單于來朝引見白虎殿仰/視商貌畏之却退北史本傳轉夏州刺史甚得人和)五¶
年遷使持節鎮東将軍都督東北三夏諸軍事西夏州¶
<pb:KR4b0017_WYG_008-41b>¶
刺史(本傳時西夏州仍未内屬而東魏遣許和為刺史/儉以信義招之和乃舉州歸附即以儉為西夏州)¶
(刺史總統三夏州隋書雍州朔方郡注後魏置夏州後/周置總管府後魏置東夏州西魏改為延州置總管府)¶
增邑千戸改伯為公(本傳/不載)既而江漢遼逺車書寂寞蜀¶
主的顱未出檀溪之水(見擬/咏懐)秦王飛雉猶向南陽之城¶
(見進赤/雀表)六年以公為使持節都督三荆二襄南雍平信¶
江隨郢淅十二州諸軍事(隋書地理志豫州襄城郡注/東魏置北荆州後周復曰和)¶
(州淮安郡注後魏置東荆州西魏改為淮州荆州舂陵/郡注後魏置南荆州西魏改曰昌州隋書荆州襄陽郡)¶
(注江左並僑置雍州西魏改曰襄州置總管府舂陵郡/湖陽縣注後魏置西淮安郡及南襄州後郡廢州改為)¶
<pb:KR4b0017_WYG_008-42a>¶
(南平州西魏改曰昇州後又改曰湖州舂陵郡蔡陽縣/注梁置蔡陽郡後魏置南雍州西魏改曰蔡州南郡當)¶
(陽縣注後周置平周領漳州安逺二郡屬梁蕃九江郡/注舊置江州漢東郡注西魏置并州後改曰隋州江夏)¶
(郡注舊置郢州豫州淅/陽郡注西魏置淅州)荆州刺史東南道行臺僕射(通/考)¶
(行臺自魏晉有之及後魏謂之尚書大行臺別置/官屬其官置令僕射其尚書丞郎皆隨時權制)楚城¶
臨境實有讓田(賈誼新書梁大夫宋就為邊縣令與楚/鄰界兩亭皆種𤓰楚亭𤓰惡就令人竊)¶
(為楚亭灌𤓰楚王悦梁/之陰讓也謝以重幣)吳人對營無妨贈藥(晉羊祜傳/祜為都督)¶
(荆州諸軍事祜與陸抗相對使命交通抗常病祜餽之/藥抗服之無疑心曰羊祜豈酖人者本傳時荆襄初附)¶
(太祖表儉功績尤/美宜委東南之任)部内屬城為人所訟公遂集文武肉¶
<pb:KR4b0017_WYG_008-42b>¶
袒自罰兄弟不讓延夀責躬(漢韓延夀傳延夀入守左/馮翊行縣至髙陵民有昆)¶
(弟相與訟田自言延夀移病/不聼事人卧傳舍閉閣思過)吏民有過翁歸引咎(漢尹/翁歸)¶
(傳翁歸為東海太守郡中吏民賢不肖及奸邪罪名盡/知之其有所取也以一警百吏民皆服恐懼改行自新)¶
(本傳所部鄭縣令泉璨為民所訟推治獲/實儉遂於㕔事前肉袒自罰捨璨不問)天子異之璽¶
書勞問贈賄加幣王人接踵(本傳魏文帝/璽書勞之)大丞相書云¶
此之美事耳目之所未經歎尚無極故遣専使(本傳太/祖又與)¶
(儉書/嘉之)公善於撫馭長於引接山藪無棄(北堂書鈔王逸/臨豫州教云舉)¶
(遺逸於/山藪)苞苴不行(荀卿大畧湯旱而/禱曰苞苴行與)示人赤心(後漢光/武紀蕭)¶
<pb:KR4b0017_WYG_008-43a>¶
(王輕騎入其營渠師曰王推赤/心置人腹中安得不投死乎)與人顔色(白帖法雄為/青州守毎行)¶
(縣録囚徒察顔/色多得情偽)盜不敢發(見徴/調曲)民不忍欺(見崇/傳)至是将¶
校耆老於州城之南起清徳之樓(水經注拓縣故城東/地魏志淮陽之屬縣)¶
(也城内有拓令謝君清徳/頌石碎字紊惟此文見碑)勒賢臣之頌(漢王褒傳詔褒/為聖主得賢臣)¶
(頌/)杜鎮南之作牧當世樹碑(見司馬/裔碑)竇車騎之臨戎生¶
年刻石(見出自/薊北門)方之今日彼獨何人(本傳吏民表請為/儉構清徳樓樹碑)¶
(刻頌朝/議許焉)於時戸口日增荒萊畢墾華實紛敷黔黎茂豫¶
(本傳儉務廣耕桑兼習武事/故得邊境無虞民安其業)但恐衮職有闕待公而補¶
<pb:KR4b0017_WYG_008-43b>¶
(詩衮職有闕惟/仲山甫補之)鼎飪未和須公而正(周易鼎君子/以正位凝命)是以¶
漢陰民望(左傳崔子曰/民之望也)荆南杞梓(見竹/杖賦)並皆上書詣闕¶
連名乞留河内之借寇恂更慙謁帝(見步陸/逞碑)交州之請¶
士燮還著上表(苗㳟交廣記元鼎中置交阯刺史建安/二年張津為刺史交阯太守士燮表言)¶
(伏見十二州皆稱曰州而交獨為交阯刺史何天恩不/平乎詔報聼許拜津交州牧與中州方伯齊同自津始)¶
(周書本傳吏人以儉秩滿恐有代至詣闕/乞留儉朝廷嘉而許之在州遂厯七載)九年授車騎¶
大将軍儀同三司(本傳/不載)十二年除大行臺尚書仍為大¶
丞相司馬(通考丞相長史漢文帝二年置魏咸熙中司/馬昭為相國相國府置中衞驍騎二将軍左)¶
<pb:KR4b0017_WYG_008-44a>¶
(右長史司馬從事中郎主簿/舍人㕘軍等凡四十二人)以公識度嚴明志節清儉¶
遂改公名儉字慶明非闗書月(禮記名子/不以日月)詎待看碑(魏/志)¶
(鄧艾字士載年十二隨母至潁川讀故長陳實碑文言/為世範行為士則遂自名範字士則後宗族有與同者)¶
(故改/焉)幸得千畆不同(左傳晉穆侯之夫人姜氏以條之/役生太子命之曰仇其弟以千畆)¶
(之戰生命/之曰成師)二山無廢(左傳注獻公名具武公名敖故廢/具敖山也本傳太祖謂儉曰名實)¶
(埋須相稱尚書既志安貧/素可改名儉以彰雅操)十三年加開府(本傳/不載)餘官如¶
故十四年除尚書右僕射(通考後魏二僕射/左居上右居下)加侍中進¶
驃騎大将軍居上星執法(天官書衡太微三光之庭/西将東相南四星執法)在¶
<pb:KR4b0017_WYG_008-44b>¶
文昌之位(見齊王/憲碑)以公才望兼而有之十五年更除東¶
南道行臺僕射都督十五州諸軍事行荆州事十六年¶
大丞相總十六軍尅清河洛(周太祖紀齊文宣廢其主/元善見而自立太祖率諸)¶
(軍東/伐)公又中分麾下(後漢鄧禹傳光武拜禹為前将軍/持節中分麾下精兵二萬人遣西)¶
(入闗令自選偏裨/以下可與俱者)㕘謀幃幄(見擬/咏懐)髙選霸僚公為長史¶
其年加都督南道三十六州諸軍事餘官如故南陽文¶
學更遇王基(後漢崔瑗傳所著南陽文學官志稱於後/世  秩臣曰魏志王基為荆州刺史兼脩)¶
(學校南/方稱之)章華衮衣還迎郭賀(見崇/傳)昔日伐蜀之謀張儀¶
<pb:KR4b0017_WYG_008-45a>¶
與秦昭計合平吴之利羊祜與晉武意同太祖始定成¶
都(見齊王/憲碑)即有江陵之志公密獻其䇿懸符深㫖糧道¶
久積梯衝立備(本傳梁元帝嗣位於江陵外敦鄰睦内/懹異計儉密啟太祖陳攻取之謀於是)¶
(徴儉入朝問其經畧/令儉選州密為之備)一戰而舉鄢郢再戰而燒夷陵(秦/白)¶
(起傳後七年白起攻楚㧞鄢鄧五/城其明年復攻楚㧞郢燒夷陵)遂得席巻三荆此又¶
公之勲也詔賞奴婢三百口太祖與公書云由公立計¶
果如所謀令我作鎮江陵以安蜀地後魏二年改武川¶
昌寧郡開國公厯陽居民非惟景丹之封(後漢書景丹/馮翊櫟陽人)¶
<pb:KR4b0017_WYG_008-45b>¶
(建武中討櫟陽侯帝謂丹曰富貴/不歸故鄉如衣繡夜行故以封卿)曲逆戸口豈但陳平¶
之國(漢書陳平陽武戸牖鄉人用其計䇿滅楚封平以/户牖鄉帝過曲逆御史對曰今見五千餘戸於是)¶
(更封平/曲逆侯)其年授大将軍太和之中曹真於府内受冊(魏/志)¶
(文帝寢疾曹真等受遺詔輔政明/帝即位真進封邵陵侯遣大将軍)元封之末衞青於軍¶
中即拜(見司馬/裔碑)公之此比綽有餘榮詔曰吴人未復須¶
助謀謨今使梁王兵馬受公節度(周太祖紀魏㳟帝廓/二年立蕭詧為梁主)¶
(居江陵為/魏附庸)三年加都督東南道五十二州諸軍事增邑¶
萬户維周革命光宅欽明(見羽/調曲)作貳天官允諧邦治(周/禮)¶
<pb:KR4b0017_WYG_008-46a>¶
(太官太宰之職掌建邦/之六典以佐王治邦國)元年授小冢宰保定二年治蒲¶
州刺史檢校六防諸軍事四年治襄州仍授柱國大将¶
軍(周盧辨傳建/徳四年増置)餘官如故秩登四岳(見步陸/逞碑)階平六府¶
(尚書大禹謨六/府三事允治)豈不功重昭陽(烱曰楚世家陳軫見昭/陽曰願聞楚國之法破)¶
(軍殺将者何以貴之昭陽曰/其官為上柱國封上爵執珪)名髙蔡賜(漢陳勝傳以上/蔡人房君蔡賜)¶
(為上/柱國)控禦五十州風行數千里㧞園葵而去織婦(漢董/仲舒)¶
(傳公儀子相魯至其家見織帛怒而出其妻食於舍而/茹葵慍而㧞其葵曰吾已食祿又奪園夫紅女利乎)¶
無三惑而絶四知(後漢書楊震子秉常曰吾有三/不惑酒色財也詳步陸逞碑)一室¶
<pb:KR4b0017_WYG_008-46b>¶
之中未免虛白(莊子虛室生白注人能虛/心遊世則純白備於内)日膳之資三¶
杯而已(漢朱博傳博為御史大夫/為人廉儉案上不過三杯)詔賜繒綵一千段粟¶
麥二千斛(本傳朝議以儉操行清白勲績降重乃/下詔褒美之兼賜繒綵粟麥以彰其美)天和¶
元年陜州刺史都督八州二十防諸軍事解荆州總管¶
(周明帝紀武成元年初改/都督諸州軍事為總管)餘悉如故路出王官城臨河¶
曲(左傳注王官/河曲俱晉地)戍清陜右髙視棠陰(見五張/寺碑)部領宴煩¶
晦明為疾(左傳醫和曰晦淫/惑疾明淫心疾)天和四年謝病故京薨於¶
私第春秋七十有八(本傳以疾還京/為夏州總管薨)鑾蹕降臨(見馬/射賦)軒¶
<pb:KR4b0017_WYG_008-47a>¶
懸輟樂(周禮大臣/死令弛縣)九旒龍斾之錫(後漢宗室傳東平王/蒼葬䇿曰今詔有司)¶
(加贈鸞輅乘馬龍旂九/旒虎賁百人奉送王行)三河騎士之送(漢霍光傳光薨/發財官輕車北)¶
(軍五校上軍陳至茂陵以送其/葬發三河卒穿復土起冢祠堂)詔贈太保涼夏靈銀長¶
河鄯甘𤓰十州諸軍事涼州刺史(隋書雍州武威郡注/舊置涼州後周置總)¶
(管府靈武郡注後魏置靈州後周置總管府雕陰郡儒/林縣注後周置銀州朔方郡長澤縣注西魏置闡熙郡)¶
(又有後魏大安郡及置長州西平郡注舊置鄯州張掖/郡注西魏置西涼州尋改曰甘州燉煌郡注舊置𤓰州)¶
諡曰文公狀貌丘墟(孔子世家顔氏禱於尼丘而生孔/子生而首上圩下因名曰丘云)¶
風神磊落(世説王武子孫子荆各言其土地人物之美/孫曰其人磊落而英多王太尉答牛子曰誠)¶
<pb:KR4b0017_WYG_008-47b>¶
(不如卿落/落穆穆)玉山秀立喬松直上(晉嵇康傳山濤曰叔夜/之為人也巖巖若孤松)¶
(獨立其醉也悵然/若玉山之将頺)烟霞之涯際莫尋江海之波瀾不測¶
(北史本傳儉方正有操行神彩嚴肅雖在私室終日儼/然性不妄交非其同志雖貴遊造門亦不與之相見)¶
少遭荼苦(詩誰謂/荼苦)在山服終攀柏樹枯(見步陸/逞碑)侵松獸¶
死(晉許孜傳孜植松於親墓側有鹿犯其松栽歎/曰鹿獨不念我乎忽有猛獸殺鹿置犯松下)盡忠¶
事國竭力從政其門如市其心如水(漢鄭崇傳崇曰臣/門如市臣心如水)¶
竒䇿密謀百僚仰止忠貞亮坐明王敬焉(北史本傳常/與羣公侍坐)¶
(周文謂左右曰此人閒雅孤毎/與語常肅然畏敬恐有所失)至如風后陰陽之占力¶
<pb:KR4b0017_WYG_008-48a>¶
牧星辰之度(漢藝文志陰陽家有風/后十三篇力收十五篇)魏公子之兵書(信/陵)¶
(君傳諸侯之客進兵法公/子皆名之號魏公子兵法)李将軍之射法(漢書李廣爰/臂善射藝文)¶
(志有李将軍/射法三篇)莫不成誦在心取為時用居常服玩或以¶
布被松牀(未詳會稽典録陳修遷豫章太守/十日一炊不然官薪布被覆身)盤桓之間¶
不過桑杯石鼎(謝承後漢書髙𢎞為瑯琊相/妻子不厯官舍桑杯承漿)遺令山陵¶
一無所用公私贈禭並不得受止依太祖陵側無忘事¶
君墩等兄弟並至性善居喪號慕墳埏奉遵遺訓是以¶
衞青之塜仍陪漢武之陵(見崇/傳)管仲之墳即接齊桓之¶
<pb:KR4b0017_WYG_008-48b>¶
墓(括地志桓公塚在臨淄縣牛山上管仲塚在牛山之/阿北史本傳臨終遺令諸子並奉行之又遺啟世宗)¶
(請葬於太祖陵側并以官所賜之宅還官次子隆位司/金中大夫隆弟平最知名周文帝紀帝葬成陵廟曰太)¶
(祖/)天和三年天子以四海未寧三方鼎跱(見為閻/将軍表)有懐¶
将帥之志言念封疆之臣(見變/宫調)既畫雲臺(見請襲/封表)乃題¶
麟閣(漢書宣帝思股肱之美圖畫/霍光等十一人於麒麟閣)更贈公為鄶國公(詩/疏)¶
(釋文鄶本又作鄶國名也在禹/貢豫州外方之北滎波之南)邑五千戸追崇列辟事¶
極神魂再改銘旌(見步陸/逞碑)恩隆封墓(尚書武城封/比干之墓)公在¶
民留愛(見步陸/逞碑)身後見思(後漢何武傳武居官無/赫赫之名去後常見思)吉日¶
<pb:KR4b0017_WYG_008-49a>¶
辰良(屈原九歌吉/日兮辰良)郊祠野祭(襄陽記諸葛亮初亡/百姓巷祭戎夷野祠)儀同¶
趙超等六百九十七人表求立廟陳請象魏(見上司/憲府)有¶
詔許焉桂棟杏梁(見義谷銘及/夢入堂内)綠(疑作/赤)墀青𤨏(見小/園賦)按¶
歌會舞鳯葢霓裳(屈原九歌孔葢兮翠旍又青雲/衣兮白霓裳舉長矢兮射天狼)南浦¶
送而行雲東風飄而零雨(屈原九歌送美人兮南/浦又東風飄兮神靈雨)是知¶
漢陽郡前非徒武侯之廟(見齊王/憲碑)臨菑城下豈獨欒公¶
之社(漢書文帝時欒布為燕相至将軍以功/封俞侯燕齊之間皆為立社號欒公社)嗚呼哀哉¶
乃為銘曰¶
<pb:KR4b0017_WYG_008-49b>¶
道鍾屯剝世屬雲雷地軸左轉天闗北開容車周室(見/哀)¶
(江南/賦)繫馬秦臺(見園/庭)乃齊七政(見哀江/南賦)爰答三才(見宫/調曲)¶
烈祖燮諧九龔梁棟取才逢獵(太公六韜文王卜田於/渭陽将大得非熊非羆)¶
(天遺汝師王齋三/日見吕尚於渭陽)求賢入夢(見武/丁贊)匡贊官雲謀猷紀鳯¶
(見馬/射賦)律定公族(見崇/傳)珪分職貢(見滕/王序)乃惟嗣徳實秉英¶
靈(見竹/杖賦)身圖斗宿(帝王世紀禹/胸有玉斗)靣繞樞星(見祀/圓丘)青衿敬¶
業童子離經(見謝趙王啟/五張寺碑)信陵虛左(信陵君傳公子從/車騎虛左自迎夷)¶
(門侯/生)干木分庭(漢貨殖傳子貢聘享諸侯所至國/君無不分庭與之亢禮詳擬連珠)忠孝¶
<pb:KR4b0017_WYG_008-50a>¶
純深(見哀江/南賦)樞機周密溫樹無名(見步陸/逞碑)曹㕘勿失(見/連)¶
(珠北史本傳儉嘗詣闕奏事時大雪雪中/待報自旦達暮竟無惰容其謹慤如此)溫席扇枕(東/觀)¶
(漢記黄香事□暑則/扇牀枕寒以身溫席)承顔悦膝凍浦魚驚(見傷王/司徒)寒林¶
笋出(見齊王/憲碑)肅肅風政沉沉器局直似貞筠(禮記禮器/如竹箭之)¶
(有筠也如松柏之有心也/故貫四時而不改柯易葉)溫如瑞玉(詩温其/如玉)清不置水¶
(見崇/傳)明非舉燭(見對/燭賦)馬願如羊金須似粟(見步陸/逞碑)上将¶
克昇元戎即序夏陽三㨗(左傳晉里克荀息會虞師/伐虢滅夏陽詩一月三㨗)夷¶
陵一舉慿軾下齊(漢酈食其傳食其憑/軾下齊七十餘城)江陵入楚(楚世/家吴)¶
<pb:KR4b0017_WYG_008-50b>¶
(乘勝逐之三戰及郢庚辰吴入郢杜預曰/國都於郢今南郡江陵縣北紀南城是也)鼎反厯室鍾¶
歸大吕(見贈淮/南公)六卿咸事天官是司(見步陸/逞碑)二南作伯¶
棠陰實治(見五張/寺碑)清風有頌(詩吉甫作頌/穆如清風)緑竹聞詩(詩/瞻)¶
(彼淇澳菉/竹猗猗)贈行之典超然帝師昔侍蘭苑今陪杏林(見/步)¶
(虛/詞)死生契濶(語見/詩)無違一心風雲積慘(謝惠連雪賦寒/風積愁雲繁)¶
山陣連陰陵田野寂松徑寒深夏嬰之隴橋𤣥之墓馬¶
見千年車迴三步(後漢橋𤣥傳魏武帝操經過𤣥墓祭/𤣥文云又承從容約誓之言徂役之)¶
(後路有經由不以斗酒隻雞過相沃酬車過三步腹/痛勿怨北望貴土乃心陵墓公其享之詳傷心賦)左¶
<pb:KR4b0017_WYG_008-51a>¶
無長樂前非武庫(見思/舊銘)直望髙碑增悲行路¶
　　周柱國大将軍紇干𢎞神道碑¶
公諱𢎞字廣畧原州長城縣人也(本傳𢎞髙平人也賜/姓紇干氏隋書雍州)¶
(平涼郡注舊置原州後周置總管府又百泉縣注/後魏置長城郡及黄石縣西魏改黄石為長城)本姓¶
田氏虞賓在位基於揖讓之風(見步陸/逞碑)鳯凰于飛紹於¶
親(疑作/尊)賢之國(吕氏春秋太公望對於齊周公旦封於/魯二君相謂曰何以治國太公望曰尊)¶
(賢上功周公旦曰親/親上恩詳哀江南賦)論其繼世之功則狄城有廟(漢書/田儋)¶
(狄人也故齊王田氏族儋從弟/榮榮弟横皆豪傑自立為王)序其移家之治則長陵¶
<pb:KR4b0017_WYG_008-51b>¶
有碑况復髙廟上書小車而對漢主(漢車千秋傳千秋/本姓田氏其先齊)¶
(諸田徙長陵千秋為髙寢郎上急變訟太子寃曰臣常/夢見一白頭翁教臣言數月為丞相千秋年老朝見得)¶
(乘小車入宫殿/中故號車丞相)聊城祭鳥長岳(藝文/作兵)而驅燕将(二事合/用未詳)¶
(戰國䇿游騰謂楚王曰故使長兵在前强弩在後史記/魯仲連傳燕将保守聊城齊田單攻聊城嵗餘不下魯)¶
(連乃為書約之矢以射城中遺燕将燕将見魯連書乃/自殺田單傳單守即墨令城中食必祭先祖於庭飛鳥)¶
(悉翔舞下食燕人/怪之詳哀江南賦)公以胎教之月嵗徳在寅(列女傳文/王生而明)¶
(聖君子謂太任能胎教屈/原離騷惟庚寅吾以降)載誕之辰星精出昴(春秋佐/助期蕭)¶
(何昴/星精)是以月中生樹童子知言(世説徐孺子年九嵗常/月下戲人謂月中無物)¶
<pb:KR4b0017_WYG_008-52a>¶
(當極明孺子曰譬人眼有童/子無之何必不暗詳象戲賦)水上浮𤓰青衿不戱(蕭廣/濟孝)¶
(子傳殷惲生而謹愿七嵗喪父哀號毁悴不為戯弄得/𤓰果可啖之物懐持進母未嘗先食  烱曰滕曇㳟南)¶
(昌人也年五嵗母楊氏患熱思食寒爪土俗所不産曇/㳟厯訪不能得  桑門曰吾有兩𤓰分一相送爾以遺)¶
(母舉室/驚異)而受書黄石意在王者之師(見張/良讚)揮劍白猿心¶
存霸國之用(吴越春秋越女将見王道逢老人自稱袁/公曰聞子善為劒願一觀之因㧞竹林女)¶
(即㨗其末公操其本女因舉杖撃之袁公飛上樹/變為白猿本傳𢎞少慷慨志立功名敢勇有謀畧)魏永¶
安中任子都督翻原州城受隴西王節度(本傳魏永安/中陷於万俟)¶
(醜奴尒朱天光入闗𢎞自原州歸順授都督北史天光/榮從祖兄子也莊帝進天光爵為廣宗王元曄又以為)¶
<pb:KR4b0017_WYG_008-52b>¶
(隴西王按子都督後魏/官也見周書李賢等傳)於時洛邑亂離當塗危偪(見齊/王憲)¶
(碑/)禮樂征伐不出於天子舉賢誅暴實在於强臣(謂髙/歡也)¶
太祖文皇帝始創霸功初勤王室秣馬蒐乘誓衆太原¶
(魏地形志并州領/太原郡詳宗廟歌)公仗劒轅門麤謀當世(世説桓𤣥自/道其父名既)¶
(而曰英雄正自麤/疎詳步陸逞碑)隨何逺去實釋漢帝之憂(漢髙帝紀/漢王使謁)¶
(者隨何往説九江王布曰使布畔/楚項王必留撃之吾取天下必矣)許攸夜來即定曹王¶
之業(魏志許攸家犯法審配収繫之攸怒遂奔操操撫/掌笑曰子卿逺來吾事濟矣本傳太祖初統衆𢎞)¶
(求謁見乃論世/事深被引納)永熈中奉迎魏武帝入闗(見宗/廟歌)封鶉陰¶
<pb:KR4b0017_WYG_008-53a>¶
縣開國子(魏地形志涇州平/涼郡領鶉陰縣)邑五百户太祖以自著鐵¶
甲賜公云天下若定還将此甲示寡人白水良劒罷朝¶
而賜陳寵(白水未詳後漢韓稜傳肅宗常賜諸尚書劒/自手署其名曰韓稜楚龍淵郅夀蜀漢文陳)¶
(寵濟南/椎成)青驪善馬迴軍而賜李忠(見謝趙/王啟)並經輿服(後/漢)¶
(書有輿/服志)足為連類大統三年轉帥都督(北史周武帝紀/天和五年四月)¶
(省帥都督官建徳二年/正月復置帥都督官)進爵為公十四年授使持節都¶
督原州諸軍事原州刺史仙人重返更入桂陽之城(庾/仲)¶
(雍湘中記桂陽郴縣有馬嶺山蘇躭所棲遊處因而/得仙後有見躭乘白馬還此山中世因名為馬嶺)龍¶
<pb:KR4b0017_WYG_008-53b>¶
種復歸還尋白沙之路(襄陽記龎徳公子奐字世文晉/太康中為牂牁太守去官歸鄉)¶
(居白沙里鄉人宗敬之相語曰吾家池中/龍種來里中化其徳讓少壯皆代老者擔)公此衣錦鄉¶
里榮之(見司馬/裔碑)侍從太祖戰河橋復𢎞農解華山圍平¶
沙苑陳每有元勲常䝉别賞(周太祖紀魏孝武帝永熈/三年齊神武襲潼闗侵華)¶
(陰留其将薛瑾守闗而退太祖進軍討瑾虜其卒七千/還長安魏文帝大統三年八月丁丑帝率李弼等十二)¶
(将東伐戊子至𢎞農攻之城潰擒東魏陜州刺史虜其/戰士八千守将髙干走渡河命賀㧞勝追擒之並送長)¶
(安於是宜陽諸郡皆歸附先是河南皆降齊神武懼率/衆下蒲坂遂渡河逼華州刺史王羆嚴守十月壬辰帝)¶
(至沙苑距齊神武軍六十餘里李弼曰此東十里有渭/曲可先據以待之遂進至渭背水東西為陳合戰大破)¶
<pb:KR4b0017_WYG_008-54a>¶
(之齊神武夜遁四年東魏遣侯景庫狄干髙敖曹等圍/獨孤信於洛陽太祖率兵救信景等夜解圍去帝追至)¶
(河上景等北據河橋南屬邙山為陣與諸軍合戰大㨗/斬其将髙昻李猛宋顯等虜其甲士一萬五千人赴河)¶
(死者萬數隋書馮/翊郡注郡有沙苑)太祖在同州文武並集號令云人人¶
如紇干𢎞盡心天下豈不早定即授車騎大将軍儀同¶
三司魏前元年轉驃騎大将軍開府祁連猶逺(見入/武川)即¶
受冠軍之侯(見司馬/裔碑)沙幕未開先置長平之府(漢蘇武/傳李陵)¶
(歌曰徑萬里兮/度沙幕詳遇獵)梁信州刺史蕭韶寧州刺史譙淹等猶¶
處永安(魏地形志南郢/州領永安郡)稱兵漁陽(見長孫/儉碑)公受命中軍¶
<pb:KR4b0017_WYG_008-54b>¶
迅流下瀨(漢武帝紀故歸義粤侯嚴為戈船将/軍出零陵甲為下瀨将軍下蒼梧)遂得朝¶
發白帝暮宿江陵(見司馬/裔碑)猿嘯不驚(見和/趙王)雞鳴即定(樹/敏)¶
(曰吴越春秋帶甲三萬六千雞鳴而定陣去晉軍一里/天尚未明本傳梁信州刺史蕭韶等未從朝化詔𢎞討)¶
(平/之)西平反羌本有漁陽之勇(見燕/歌)鳯州叛氐又習仇池之¶
氣(辛氏三秦記仇池山上廣百頃地平如坻其南北有/山路東西絶壁萬仞上有數萬家一人守道萬夫莫)¶
(向山勢自然有樓櫓却敵之状東西二門盤道可七里/上多洞阜泉源周異域傳宕昌羌者其界自仇池以西)¶
(東西千里帶水以南南北/八百里部衆二萬餘落)公推鋒直上(史記秦本紀/皆推鋒争死)白¶
刃交前萬死一决㐫徒多潰身被一百餘箭傷肉破骨¶
<pb:KR4b0017_WYG_008-55a>¶
者九馬被十槊露布申上朝廷壯焉(本傳討西平叛羌/及鳯州叛氐等並)¶
(大破之海録碎事古者文書不封而明告中外者皆曰/露布自元魏以來專為㨗書寫以練帛建於漆竿  尚)¶
(玠曰北史盧愷作露布帝/讀之大悦曰愷文章大進)葛屨糾糾魏有去舊之歌(詩/魏)¶
(風糾糾葛屨鄭𤣥曰儉嗇/而無徳是其所以見侵削)零露瀼瀼周受維新之命(詩/小)¶
(雅零露瀼瀼鄭𤣥曰露者天然必潤萬/物喻上者恩澤不為逺國則不及也)乃進爵封雁門¶
郡公(隋書冀州雁門郡注/舊曰廣武置雁門郡)食邑通前二千七百戸(本傳/孝閔)¶
(帝踐阼/進爵)保定元年授使持節都督岷州諸軍事岷州刺¶
史(隋書梁州臨洮郡臨洮縣注西魏/置曰湓樂并置岷州及同和郡)隴頭流水延望秦¶
<pb:KR4b0017_WYG_008-55b>¶
闗(見哀江/南賦)川上蛾眉猶通蜀道(見上/趙王)公不發私書(吴録/王宏)¶
(為冀州刺史不發/私書號曰王獨坐)不然官燭(謝承後漢書巴祇為揚州/刺史與客坐闇中不然官)¶
(燭/)獸則相負渡江(後漢宋均傳均遷九江郡多虎暴數/為人患均退奸貪進思善去檻穽削)¶
(課制虎東/浮渡江)蟲則相銜出境(東觀漢記馬稜為廣陵太守/連嵗蝗蟲稜奏罷鹽官賑貧)¶
(羸薄賦税蝗/蟲飛入海)四年拜大将軍餘官如故衞青受詔未入¶
玉門之闗(見司馬/裔碑)竇憲當官猶在燕山之下(見出自/薊北門)公¶
之此授差無慙徳渾王叛換(漢書項氏叛換師古/曰叛換猶言䟦扈也)梗我¶
西疆(詩誰生厲階/至今為梗)巖羌首竄(通考巖州秦漢以來為諸/羌之地元魏武帝時内附)¶
<pb:KR4b0017_WYG_008-56a>¶
(封為巖昌王後周立巖昌國/武帝置巖州故曰巖羌也)藩籬携貳公受賑於社(見/宗)¶
(廟/歌)偏師逺襲(左傳蹇叔曰勞師/以襲逺非所聞也)揚旍龍涸(周異域傳天/和初吐谷渾)¶
(龍涸王莫昌率衆降以其/地為扶州詳賀婁慈碑)繫馬甘松(晉四夷傳吐谷渾/據有西陵以西甘)¶
(松之界極乎白蘭數千里隋書梁州/宕昌郡懐道縣注後周置甘松郡)二十五王靡旗亂¶
轍(見哀江/南賦)七十六柵鶉奔雉竄(詩鶉之/奔奔)既䝉用命之賞¶
(尚書甘誓用/命賞於祖)乃奉旋師之樂(左傳臧僖伯曰入而振旅/歸而飲至以數軍實本傳)¶
(吐谷渾冦西邊宕昌羌潜相接應詔𢎞討之/獲其二十五王㧞其七十六柵遂破平之)天和二年¶
被使南征帶甲百萬(蘇秦傳楚地方五/千餘里帶甲百萬)舳艫千里(見宗/廟歌)¶
<pb:KR4b0017_WYG_008-56b>¶
江源水起(孫卿子孔子曰江/始出源可以濫觴)海若乘流(見謝周/明帝啟)船官之¶
城(漢地理志廬江/郡有樓船官)登巢懸㸑(見擬/咏懐)吴兵習流(見哀江/南賦)長¶
驅戰艦風灰箭火(見擬/咏懷)倐忽淩城公以白羽麾軍(見和/趙王)¶
朱絲度水(左傳晉侯伐齊将濟河獻子以/朱絲繫玉二瑴而禱沉玉而濟)七十餘日始¶
得解衣(本傳陳湘州刺史華皎來附𢎞從衞公直赴援/與陳人戰不利仍以𢎞為江陵總管及陳将吴)¶
(明徹來冦𢎞與梁主蕭巋退保紀南令/副總管髙琳拒守明徹退乃還江陵)朝廷以晉尅夏¶
陽先通滅虢之政(見長孫/儉碑)秦開武遂始問吞韓之謀(韓/世)¶
(家釐王六年與秦/武遂地二百里)是以馳傳追公以為仁夀城主(本傳/以逼)¶
<pb:KR4b0017_WYG_008-57a>¶
(宜陽/也)齊将段孝先(名/韶)斛律明月(名/光)出軍定隴(北史段韶/傳武平二)¶
(年出晉州道到定隴築/威敵平冦二城而還)以為宜陽之援公背洛水而靣¶
熊山(酈道元水經注洛水北有熊/耳山雙巒競舉伏同熊耳)陣中軍而疏行首(見傷/王司)¶
(徒/)乘機一戰宜陽銜璧(見賀平鄴表本傳𢎞與陳公/純破之遂㧞宜陽等九城)增¶
封五百戸進柱國大将軍(見長孫/儉碑)司勲之冊也(見為閻/将軍表)¶
建徳元年拜大司空二年遷少保(通考後周置六卿之/外又改三師官謂之)¶
(三公兼置三孤以貳之注少師少傅少保也又以司徒/為地官大司馬為夏官司空為冬官如姬周之制無復)¶
(太尉三/師之號)姬朝三列少保為前(尚書少師少傅少保/曰三孤貳公𢎞化)炎正¶
<pb:KR4b0017_WYG_008-57b>¶
五官冬官為北(春秋元命苞危東六星兩兩而/北曰司空主水詳為閻将軍表)頻煩寵¶
命是謂賢能三年授使持節都督襄郢昌豐唐蔡六州¶
諸軍事襄州刺史(隋書荆州舂陵郡注後魏置南荆州/西魏改曰昌州漢東郡唐城縣注西)¶
(魏立肆州尋曰唐州後周省均欵溳歸四州入改曰唐/州又豫州淅陽郡武當縣注梁置興州後周改為豐州)¶
江漢之間不驚雞犬(後漢書岑熈遷魏郡太守輿人/歌之曰狗吠不驚足下生氂)襄¶
樊之下更多冠葢(見哀江/南賦)既而三湘遼逺時遭鵩入(見/擬)¶
(連/珠)五溪卑溼或見鳶飛(見司馬/裔碑)舊疾増加薨於州鎮天¶
子畫凌烟之閣言念舊臣(未詳按洛陽宫/殿簿有凌烟閣)出平陽之宫¶
<pb:KR4b0017_WYG_008-58a>¶
(見哀江/南賦)實思賢傅(未詳按漢蕭望之傳望之飲鴆自殺/天子聞之拊手曰果然殺吾賢傅是)¶
(時太官方上晝食上/乃却食為之涕泣)有詔贈某官禮也即以四年四月¶
二十五日歸葬於原州髙平之鎮山(一統志秦北地郡/地漢為安定郡之)¶
(髙平縣後魏置髙/平鎮兼置原州)屬國𤣥甲輕車介士一依霍驃騎之¶
禮衞将軍之葬(見司馬裔長/孫儉二碑)嗚呼盛哉公入仕四十五¶
年身經一百六戰通中陷刃疾甚曹㕘刮骨傅藥事同¶
闗羽(漢蕭何傳及奏位次羣臣皆曰平陽侯參身被/七十創攻城畧地功最多宜第一詳哀江南賦)而¶
風神果勇儀表沉雄學不専經畧觀書籍(項籍記籍少/時學書不成)¶
<pb:KR4b0017_WYG_008-58b>¶
(去學劒又不成去梁教以兵法/羽大喜畧知其意又不肯竟)兵無師古自得縱横(漢/書)¶
(霍去病曰顧方畧何/如不至學古兵法)青烏甲乙之占(抱朴子黄帝相地/理則書青烏之説)¶
白馬星辰之變九宫推步(見齊王/憲碑)三門起伏(太乙式凡/舉事皆欲)¶
(發三門順五将發三門者開門/休門生門五将者天月文昌等)天弧射法(揚雄羽獵賦/熒惑司命天)¶
(弧發射/詳從駕)太乙營圖(漢藝文志太/乙兵法一篇)並皆成誦在心若指諸¶
掌虜青犢之兵甚有秘計(後漢光武紀吴漢撃青/犢於軹西大破降之)燒烏¶
巢之米本無遺䇿(魏志許攸曰袁氏輜重萬餘乗在故/屯烏巢屯若燔其積聚袁氏自敗操)¶
(從/之)西陵賊退屈指可知(吴志陸遜疏曰破操烏林敗備/西陵擒羽荆州斯三虜者當世)¶
<pb:KR4b0017_WYG_008-59a>¶
(英雄皆摧其鋒漢陳湯傳湯知烏孫瓦合/因屈指計其日曰不出五日當有吉語聞)南郡兵迴揷¶
標而待(後漢郡國志南郡屬荆州吴厯云太史慈為䇿/所執使安集士卒諸将皆疑䇿曰子義青州名)¶
(士以信義為先終不欺䇿明日大請/諸将立竿視影日中而慈至䇿大悦)常願執金鼓而問¶
吴王(吴越春秋范蠡鳴鼓而進兵曰王已/委政於執事使者急去不時得罪)横琱戈而返¶
齊地(見擬/連珠)有志不就忠貞死焉世子㳟等孝惟純深(見/哀)¶
(江南/賦)居喪過禮(見滕/王序)對其苫寢則梓樹寒生(伍子胥傳/子胥告其)¶
(人曰必樹/梓吾墓上)聞其悲泣則巢禽夜下(見步陸逞碑北史本/傳子仁㳟嗣仁㳟字)¶
(長貴性寛仁有局度厯/位幽州總管卒諡曰敬)嗚呼哀哉乃為銘曰¶
<pb:KR4b0017_WYG_008-59b>¶
天齊水合(齊記齊地泉中或出瓦上有天齊字晏子曰/吾聞江深五里海深十里此泉與天齊也)¶
日觀山連(見步/虛詞)兵强東楚地逺西燕五卿咸正(見哀江/南賦)¶
三王並賢(田完世家威王自稱為王以令天/下子宣王宣王子湣王為燕所滅)靈龍更起¶
(見哀江/南賦)燧象還然(左傳鍼尹固與王同舟/王使執燧象以奔吴師)自天之徳乃¶
祖乃父惟岳降神生甫及申(語見/詩)北門梁棟(左傳杞子/自鄭使告)¶
(於秦曰鄭人使我掌其北門/之管若潜師以來國可得也)西州雲雨勇讋燕城(見哀/江南)¶
(賦/)名題漢柱(見竹/杖賦)公始青衿(詩䟽青衿青領/也學士所服)風神世載¶
猛獸不驚(見步陸/逞碑)家禽能對(樹屏曰郭子云楊氏子年/九嵗孔君平指楊梅示兒)¶
<pb:KR4b0017_WYG_008-60a>¶
(曰此是君家菓也兒答曰/未聞孔雀是夫子家禽)劍學千門(未詳按莊子臣之/劍十步一人千里)¶
(不留/行)書觀六代有竭忠貞無違敬愛(見步陸/逞碑)乃數軍實¶
乃握兵謀澆沙成壘聚石成圖(見哀江/南賦)風雲順逆(握竒/經八)¶
(陣天地風雲為四正飛龍/翼虎鳥翔龍蟠為四竒)營陣孤虛(漢藝文志海中五/星順逆二十八巻)¶
(風后孤虛三十巻後漢書趙彦少有術朝廷令宗資討/泰山殘賊彦為資陳孤虛之法以賊屯在莒莒五陽之)¶
(地宜發五陽郡兵從/孤擊虛一戰破之)靈雨鉦鳴(詩靈雨既零又鉦人/伐鼓注鉦鐃也鐲也)爟¶
火飛狐(見齊王憲/碑陪駕)淮陰受䇿(見為閻/将軍表)車騎登壇(見出自/薊北門)¶
公為上将有此同官下江燒楚(見哀江/南賦)上地吞韓(史記/王翦)¶
<pb:KR4b0017_WYG_008-60b>¶
(将上地注上都/上縣今綏州是)推功玉案(楚漢春秋淮陰侯曰/漢王賜臣玉案之食)定䇿珠¶
盤(見步陸/逞碑)天有三階(見馬/射賦)公承其命國有六卿(見步陸/逞碑)¶
公從其政台曜偕輝(見司馬/裔碑)槐庭重映(見竹/杖賦)匡贊七徳¶
(見齊王/憲碑)謨謀八柄(見步陸/逞碑)腹滿精神(晉書溫嶠曰錢/世儀精神滿腹)心¶
開明鏡(世説何㸃嘗目陸慧曉心如/明鏡遇形觸物無不朗然)伏波受脤(漢南粤/王傳衞)¶
(尉路博徳為伏波將軍出/桂陽下湟水詳宗廟歌)樓船推轂(見和趙王/酬薛文學)東道未¶
從(左傳燭之武曰若/舍鄭以為東道主)南征不復(左傳管仲曰昭王南/征而不復寡人是問)飲¶
丹有井(抱朴子臨沅有廖氏家世夀疑其/井水殊赤試掘井得丹砂數十斛)澆泉無菊(見/謝)¶
<pb:KR4b0017_WYG_008-61a>¶
(滕王/啟)功在栁林(未詳按魏志太祖北征烏丸令田疇/将其衆為鄉導追奔逐北至栁城)身¶
存樠木(見哀江/南賦)移茵返葬(説文茵車/重席也)提柩山行(曲禮在/牀曰尸)¶
(在棺/曰柩)芻靈隴水(禮記檀弓塗車芻靈自古有之/鄭𤣥曰束茅為人馬謂之芻靈)哀挽長¶
城(見擬/咏懐)山如北邙(張協登北邙山賦墳/隴隈叠碁布星羅)地似東平(見崇/傳)¶
松門石起(王羲之遊四郡記永寧縣界海中有松門西/峯及嶼上皆生松故名松門華陽國志蜀有)¶
(五丁力士每王薨輒立/大石為墓志今石笋是)碑字金生(王隠晉書永嘉初陳/國項縣賈逵石碑之)¶
(中生金人鑿取賣賣/已復生此江東之瑞)眇眇山河(見賜/酒)㷀㷀𦙍子(見步陸/逞碑)¶
泣血徒步奔波千里(見司馬/裔碑)孝水先枯(潘岳西征賦注/孝水在河南郡)¶
<pb:KR4b0017_WYG_008-61b>¶
悲雲即起(謝靈運詩風/悲黄雲起)世數存殁哀榮終始¶
　¶
　¶
　¶
　¶
　¶
　¶
　庾開府集箋註巻八¶
