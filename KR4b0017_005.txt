# -*- mode: mandoku-view; -*-
#+TITLE: 庾開府集箋註
#+DATE: 2015-08-30 11:48:23.229748
#+PROPERTY: ID KR4b0017
#+PROPERTY: BASEEDITION WYG    
#+PROPERTY: JUAN 卷五
<pb:KR4b0017_WYG_005-1a>¶
欽定四庫全書¶
　庾開府集箋註巻五¶
　　　　　　　　　　　　　周　庾信　撰¶
　　　　　　　　　　　　　呉江呉兆宜註¶
　　山齋¶
寂寥尋靜室䝉宻就山齋(南史謝舉傳舉宅内山齋捨/以為寺泉石之美殆若自然)¶
滳瀝泉澆路穹窿石卧階淺槎全不動盤根惟半埋圓¶
珠墜晩菊(江淹别賦/秋露如珠)細火落空槐(見園/庭)直置風雲慘彌¶
<pb:KR4b0017_WYG_005-1b>¶
憐心事乖¶
　　望野¶
試䇿千金馬(見象/戲賦)來登五丈原(蜀志諸葛亮據/武功五丈原)有城仍¶
舊縣無樹即新村水向蘭池泊(秦始皇本紀帝微/行夜出逢盗蘭池)日斜¶
細栁園(見馬/射賦)涸渚通沙路(拾遺記平沙千里色如金細/如粉風沙起如霧亦日金霧)¶
寒渠塞水門(漢書賈議論治河奏可從淇/口以東為石隄多張水門)但須風雲賞¶
何須人事論¶
　　䝉賜酒¶
<pb:KR4b0017_WYG_005-2a>¶
金膏下帝臺(穆天子傳河伯示汝黄金之膏山海經帝/臺之漿飲者不心痛又鼓鐘之山帝臺所)¶
(以觴百神也注/帝臺神人名)玉瀝在蓬萊(十洲記瀛洲有玉膏如酒/味名曰玉酒令人長生)¶
仙人一遇飲分得兩三杯忽聞桑葉落(水經注蒲坂魏/秦州刺史治太)¶
(平遷都罷州置河東郡郡民有姓劉名墜者採挹河流/醖成芳酎懸食同枯枝之年排於桑落之辰自王公庶)¶
(友牽拂相招日毎云索郎/有顧索郎反語謂桑落也)正值菊花開(西京雜記九月/九日飲菊花酒)¶
(令人長壽菊華舒時併採莖葉雜黍米釀/之至來年九月九日始熟故謂之菊花酒)阮籍披衣進¶
(晉陶潛詩相思則披衣/言笑無厭時詳擬咏懐)王戎含笑來(晉王戎傳戎字濬/冲封安豐侯戎每)¶
(與籍為竹林之逰戎常後至籍曰俗物巳/復求敗人意戎笑曰卿輩意亦復易敗耶)從今覓仙藥¶
<pb:KR4b0017_WYG_005-2b>¶
(世語曰子髙少好隠淪之術嘗為美酒給遺客一旦有/四仙人齎藥集其舍求酒子髙知非凡乃取他藥雜之)¶
(仙人云我亦有仙藥於是賔主各出其藥仙人謂子髙/曰卿藥陳乆可服吾藥子髙服之因隨仙人飛去子髙)¶
(仙酒至/今傳之)不假向瑶臺(白帖瑶臺/仙人所居)¶
　　奉報趙王恵酒¶
梁王修竹園(漢枚乗兔園賦修竹檀樂夾/池水圗經曰梁王有修竹園)冠葢風塵喧¶
(班固西都賦/冠葢如雲)行人忽枉道(左傳注行人掌使之官魏志/太子丕與呉質書云今遣騎)¶
(到鄴故使枉道/相過行矣自愛)直進桃花源(見擬/詠懐)稚子還羞出(晉陶潛/集歸去)¶
(來辭云稚子候門/羞出用王霸事)驚妻倒閉門(列女傳楚王駕至老萊/之門萊妻曰居亂世為)¶
<pb:KR4b0017_WYG_005-3a>¶
(人所制此能免於/患乎投其畚而去)始聞傳上命定是賜中尊(漢平當傳/使尚書令)¶
(譚賜君養牛一上尊酒十石如淳曰稲米一斗得酒一/斗為上樽稷米一斗得酒一斗為中樽粟米一斗得酒)¶
(一斗為/下樽)野罏然樹葉山杯捧竹根(未詳按杜田補遺以/竹根為飲器盖本此)¶
風池還更暖(水經注武周川南岸下有風穴厥大容人/穴中肅肅常有微風雖三伏盛署猶須襲)¶
(裘寒吹凌人/不可暫停)宣谷遂長暄(見園/庭)未知稲粱雁(文選注魯/連子曰君)¶
(雁鶩有/餘粟)何時能報恩¶
　　有喜致醉¶
忽見庭生樹(見傷/心賦)聊欣蚌得珠(後漢書韋康字元将弟/誕字仲将孔融與父端)¶
<pb:KR4b0017_WYG_005-3b>¶
(書曰元将偉世之器仲将保/家之主不意雙珠近出老蚌)蘭芬猶載寢蓬箭始懸弧¶
(詩廼生男子載寢/之状詳傷心賦)既喜枚都尉(漢枚乗傳景帝召拜乗/為𢎞農都尉武帝詔問)¶
(乗子無能為文者後廼得其孽子/臯詔使賦平樂館善之拜為郎)能歡陵(當作/陸)大夫(漢/陸)¶
(賈傳髙帝拜賈為太中大夫賈五男寶歛值百/金謂其子曰過汝汝給酒食所死家得寳劔)頻朝中¶
散客連日歩兵厨(晉王戎傳戎經黄公酒壚下過顧謂/後車客吾昔與嵇叔夜阮嗣宗其酣)¶
(飲於此壚竹林之逰亦預其末自嵇生夭阮公亡便/為時所羈紲今日視此雖近邈若山河詳擬詠懐)雜¶
曲隨琴用殘花聽酒須脆梨裁數實(魏文帝詔真定郡/梨甘若蜜脆若凌)¶
甘查惟一株(西京雜記上林苑查/三蠻查𦍑查猴查)兀然已復醉揺頭歌¶
<pb:KR4b0017_WYG_005-4a>¶
鳳雛(魏應璩集百一詩云漢末桓帝時郎有馬子都自/謂識音律請客鳴笙竽為作陌上桑反言鳳将雛)¶
(左右偽稱善/亦復自揺頭)¶
　　喜晴應詔勑自疏韻(北史周明帝紀武成元年六/月戊子大雨霖詔公卿大夫)¶
　　　(士爰及牧守黎庶等令各上/封事讜言極諌無有所諱)¶
御辨誠膺録維皇稱有建(尚書維皇上帝降𠂻於/下民又皇建其有極)雷澤¶
昔經漁負夏時從販(帝王世紀受始遷於負夏販于/頓丘又漁於雷澤漁者讓淵)栢¶
梁驂駟馬髙陵馳六傳(北堂書抄漢武帝元封三年作/栢梁臺詔羣臣能為七言詩者)¶
(乃得上坐梁王詩曰驂駕駟馬從梁來大将軍詩曰和/撫四夷不易哉太常周建徳詩曰撞鐘擊鼓聲中詩漢)¶
<pb:KR4b0017_WYG_005-4b>¶
(文帝紀代王令張武等六人乗六乗傳至髙陵止太尉/勃願請間宋昌曰所言公公言之所言私王者無私太)¶
(尉勃乃跪上天子璽按明帝為岐州刺/史孝閔廢晉公䕶迎帝於岐州立之)有序屬賔連(瑞/應)¶
(圖王者厥機有序男女有/别則賔連濶逹生於序)無私表平憲(未詳按孫氏瑞/應圖平露如盖)¶
(生於庭則王者不私人以官四方之政平其/根若絲一日平雨白虎通平雨者樹名也)河堤崩故¶
栁(漢溝洫志河堤使者王延世使塞以竹落長四丈大/九圍盛以小石兩船夾載而下之三十六日河堤成)¶
秋水髙新堰心齋愍昏墊(荘子顔子心齋坐/忘堯典下民昏墊)樂徹憐胥¶
怨(家語哀公問曰旱如之何孔子/曰凶年則祭事不懸詳角調曲)禪河秉髙論(大藏一/覧太子)¶
(次至苦行林中尼連河測安禪靜坐水經注觀佛三昧/經作熙連河佛國記作希連禪河佛本行經作尼連禪)¶
<pb:KR4b0017_WYG_005-5a>¶
(河/)法輪開勝辨(釋道安西域志波羅/祭斯國佛轉法輪處)王城水鬬息(國語/靈王)¶
(二十二年榖洛鬬将毀王宫注毁/王城西南将及王宫故齊人城郟)洛浦河圖獻(見馬/射賦)伏¶
泉還習坎(張恊雜詩階下伏/泉涌周易習坎)歸風已回巽(陸機樂府願/託歸風響周)¶
(易隨/風㢲)桐枝長舊圍蒲節抽新寸山藪欣藏疾(見馬/射賦)幽棲¶
得無悶(見擬/咏懐)有慶兆民同(見羽/調曲)論年天子萬(詩虎拜稽/首天子萬)¶
(年按梅鼎祚本注巽音旋/寸音斷悶音慢皆古韻)¶
　　同顔大夫初晴(北史顔之推傳梁湘東王即位以/之推為散騎侍郎奏舍人事後為)¶
　　　(周軍所破大将軍李穆送徃𢎞農令掌其兄陽/平公逺書翰將妻子走齊時人稱其勇决齊亡)¶
<pb:KR4b0017_WYG_005-5b>¶
　　　(入周為御/史上士)¶
夕陽含水氣(詩度其/夕陽)反景照河隄(山海經長留之山其/神白帝少昊居之是)¶
(神也主司反景注日西/入則景反東照詳上)濕花飛未逺隂雲歛向低燕燥¶
還為石(湘中記靈陵有石燕/遇雨則飛止還為石)龍殘更是泥(淮南子王/龍以祈雨)香¶
泉酌冷澗小艇鈞蓮溪但使心齊物(莊子有/齊物論)何愁物不¶
齊(孟子夫物之不/齊物之情也)¶
　　奉和趙王喜雨(北史周髙祖紀保定二年二月癸/丑以乆不雨宥罪人京城三十里)¶
　　　(内禁酒四月甲辰以旱故禁屠宰三年/五月甲午朔以旱故避正寝不受朝)¶
<pb:KR4b0017_WYG_005-6a>¶
𤣥蜺臨日谷(楚辭虹蜺紛其朝覆兮夕淫淫而霖/雨堯典宅&KR1599;夷曰晹谷寅賔出日)封蟻¶
對雲臺(東觀漢記永平五年少雨上御雲臺自以/易林占之其繇曰蟻封穴户大雨将至)投壺¶
欲起電(莊子玉女投壺/天為之笑則電)倚柱稍驚雷(曹嘉之晉紀諸葛/誕常倚柱讀書霹)¶
(靂震其柱/誕自若)白沙如濕粉(四民月令三月杏花盛可播白/沙輕士之田王孚安成記新喻)¶
(縣有水湍沸涌白沙如米兩岸各數十斛呼為米/砂以之候嵗若一岸偏饒者則其方之鄉豐饒也)蓮華¶
類洗杯(樹屏曰雞跖集魏鄭公慤率賔僚避暑取大蓮/葉盛酒以簪刺葉令與柄通屈莖如象鼻焉傳)¶
(吸之名碧䇶杯意/六朝人巳有此致)驚烏灑翼度濕雁斷行來浮橋七星¶
起(華陽國志蜀郡長老傳言李氷造七橋上應/七星故世祖謂呉漢曰安軍宜在七星間)髙堰六¶
<pb:KR4b0017_WYG_005-6b>¶
門開(華陽國志武陽縣郡治有/蒲江大堰灌郡下六門)猶言祀蜀帝(華陽國志/秦滅開明)¶
(氏封子惲為蜀候孝文王聽惲後母譖賜劔自裁後聞/惲枉使使𦵏之䘮車至城北門忽䧟入地中蜀人因名)¶
(北門曰咸陽門為蜀侯惲立祠其/神有靈能興雲致雨水旱禱之)即似望荆臺(見燈/賦)厥¶
田終上上(見祀/白帝)原野自莓莓(左傳聴輿人之/誦曰原田每每)¶
　　和李司録喜雨¶
純陽實乆亢(洪範五行傳君将亢/陽之節故旱災應也)雲漢乃昭回(詩倬彼/雲漢昭)¶
(回于/天)臨河沈璧玉(詩圭璧/既卒)夾道畫龍媒(山海經為應龍/之狀乃得大雨)¶
離光初繞電(李充七月七日/詩炎帝收離光)震氣始乗雷(繫辭離為火/為電又震為)¶
<pb:KR4b0017_WYG_005-7a>¶
(雷/)海童還碣石(左思呉都賦江妃於是徃來海童於是/宴語注海童海神也博物志太公為灌)¶
(壇令武王夢婦人當道夜哭問之曰吾是東海神女嫁/於西海神童今灌壇令當道廢我行我必有大風雨而)¶
(太公有徳吾不敢以暴風雨過王明日召太公果有疾/風暴雨從太公邑外過禹貢太行恒山至於碣石入於)¶
(海/)神女向陽臺(見燈/賦)雲逐魚鱗起(吕氏春秋/水雲魚鱗)渠從龍骨¶
開(漢溝洫志嚴熊言臨晉民願決洛以溉重泉以東萬/餘頃於是穿渠洛水至商顔下穿渠得龍首骨故名)¶
(龍首/渠)崩沙雜水去卧樹擁槎來嘉禾雙合頴(見角/調曲)熟稻¶
再含胎(楊孚異物志交阯冬/又熟農者一嵗再種)屬此欣膏露(西京雜記露/則結珠而成)¶
(甘結潤/而成膏)逢君摛掞才(見宗/廟歌)愧乏瓊將玖(見酬左/正員)無酬美¶
<pb:KR4b0017_WYG_005-7b>¶
且腮(詩盧重鋂其/人美且腮)¶
　　郊行值雪¶
風雲俱慘慘原野正茫茫雪花開六出(韓詩外傳凡草/木花多五出雪)¶
(花獨/六出)氷珠映九光(見燈/賦)還如驅玉馬(晉書新蔡王騰初/封東嬴公騰發并)¶
(州次於定真值大雪平地數尺營門前方數/尺雪融不積騰怪而掘之得玉馬髙尺許)暫似獵銀¶
獐(藝文類聚引穆天子傳天子賜曹奴之人白/銀之麕説文云麕麞也今傳闕白之麕三字)陣雲全¶
不動(見從/駕)寒山無物香薛君一狐白(史記孟嘗君傳孟/嘗君名文文父嬰)¶
(湣王封嬰于薛嬰卒文代立于薛君有/一狐白裘天下無雙入秦獻之昭王)唐侯兩驌驦(見/馬)¶
<pb:KR4b0017_WYG_005-8a>¶
(射/賦)寒闗日欲暮披雪上河梁¶
　　奉和趙王西京路春旦¶
直城龍首抗(三輔黄圖長安城西出第二門曰直城門/漢宫殿疏曰西出南頭第二門也亦曰故)¶
(龍樓門門/上有銅龍)横橋天漢分(見哀江/南賦)風烏疑近日(見馬/射賦)露掌¶
定髙雲(見和闡/𢎞二教)新渠還入渭(見哀江/南賦)舊鼎更開汾(漢書/武帝)¶
(迎汾隂鼎至甘泉/宫黄雲盖其上)漢獵熊攀檻秦田雉失羣(見遇/獵)宜(疑/作)¶
(祈/)年動春力(見馬射賦按晉書五行志恵帝元/康五年有石生於宜年里恐非)御宿歛¶
寒氛(揚雄羽獵賦注師古曰御宿苑/在長安城南今之御宿川也)弄玉迎簫史(見春/賦)¶
<pb:KR4b0017_WYG_005-8b>¶
東方覓細君(漢書東方朔傳伏日詔賜從官肉大官丞/日晏不來朔即懐肉去大官奏之朔再拜)¶
(曰受賜不待詔何無禮也㧞劒割肉一何壮也割之不/多又何亷也歸遺細君又何仁也上復賜酒二石肉百)¶
(斤歸遺/細君)楊栁成歌曲(見楊/栁歌)蒲桃學繡文(鄴中記錦署有/蒲桃文錦史記)¶
(貨殖傳刺繡文不如倚市門沈/約詩領上蒲桃繡腰中合歡綺)鳥鳴還獨解(史記秦仲/知百鳥之)¶
(音與之語皆應博物/志平原管輅解鳥語)花開先自薫(晉陶潛集幽蘭生/前庭含薫待清風)誰¶
知灞陵下猶有故將軍(見哀江/南賦)¶
　　奉和夏日應令(按梁簡文帝集有和湘東王首夏/詩曰冷風雜細雨垂雲助麥凉竹)¶
　　　(水俱葱翠花蝶兩飛翔燕泥含復落鶗吟歛更/揚卧石藤為䌫山橋樹作梁欲待華池上明月)¶
<pb:KR4b0017_WYG_005-9a>¶
　　　(吐清/光)¶
朱簾捲麗日(沈約三月三日/詩開年逢麗日)翠幕蔽重陽(潘岳籍田賦/翠幕黕以雲)¶
(布詳祀/圓丘)五月炎蒸氣(張華勵志詩/歊蒸鬰㝠)三時刻漏長(禮記月/令仲夏)¶
(之月日長至孔疏謂此月之時日長之至極太史漏刻/夏至晝漏六十五刻夜漏三十五刻是日長至也詳變)¶
(宫調/曲)麥隨風裏熟(鹽鐵論金生於已刑罰小加故薺麥/夏死注薺水也水王而生火王而死)¶
梅逐雨中黄(風土記夏至雨名黄梅雨樹榖曰梁元帝/四時纂要梅熟而雨曰梅雨注江東人呼)¶
(為黄/梅雨)開冰帶井水(陸劌鄴中記石李龍於氷井/臺藏氷三伏日以賜大臣)和粉雜¶
生香(見鏡/賦)衫含蕉葉氣(沈懐逺南越志蕉布之品有三/有蕉布有竹子布又有葛焉雖)¶
<pb:KR4b0017_WYG_005-9b>¶
(精粗之殊皆/同出而異名)扇動竹花凉(東宫舊事皇太子/納妃單竹扇二十)早菱生軟¶
角(梁簡文帝集採蓮/詩曰菱角逺牽衣)初蓮開細房(潘岳蓮花賦結/緑房列紅葩)願陪¶
仙寉舉洛浦聽笙簧(見哀江/南賦)¶
　　和樂儀同苦熱(原注樂府作苦熱行北史周樂運/傳運字承業南陽清陽人少好學)¶
　　　(渉獵經史年十五而江陵滅隨例遷長安臨淄/公唐瑾薦之自柱國府記室為露門學士前後)¶
　　　(犯顔屢諌武/帝多被納用)¶
火井沉熒散(博物志臨卭有火井深二/三丈以竹木投之取火)炎洲髙燄通(𤣥/中)¶
(記南方有炎山焉山從四月而火生十二月火滅/正月二月三月火不然行人以正月二月三月行)鞭石¶
<pb:KR4b0017_WYG_005-10a>¶
未成雨(盛𢎞之荆州記佷山縣有一山其一為陽石一/為隂石水旱為災鞭隂石則雨鞭陽石則晴)¶
鳴鳶不起風(見馬/射賦)思為鸞翼扇(雲笈七籖本行經云西/方衛羅國王有女字曰)¶
(醜瑛與鳳共處於是靈鳳常以羽翼扇女十二年中女/忽有胎王因斬鳳頭埋著長林丘中女後生女名曰皇)¶
(妃鳳鬱然而生抱女/俱飛逕入雲中去)願借明光宫(漢元后傳成都侯王/商成帝舅也嘗病欲)¶
(避暑從上/借明光宫)臨淄迎子禮(後漢列女傳注㑹稽典録上虞/長度尚弟子邯鄲淳字子禮詳)¶
(上趙/王)中散就安豐(見賜酒有/喜二詩)美酒含蘭氣(漢枚乗七發/蘭英之酒注)¶
(酒中漬蘭葉/取其香也)甘𤓰開蜜筒(晉傅𤣥𤓰賦舊有蜜筒及/青括樓嘉味鮮類寡儔)寂¶
寥人事屏還得隠墻東(後漢逸民傳王君公儈牛自隠/時人語曰避世牆東王君公)¶
<pb:KR4b0017_WYG_005-10b>¶
　　和裴儀同秋日(北史周裴文舉傳齊公憲出鎮劒/南以文舉為總管府中郎武成二)¶
　　　(年就加使持節車騎大将軍儀同三司蜀土沃/饒商販百倍或有勸文舉以利者文舉不為也)¶
　　　(憲矜其貧窶毎欲資給之/文舉恒自謙遜辭多受少)¶
蕭條依白社(晉隠逸傳董京字威輦隠居白社/得殘絮敗繒結以自覆號百結衣)寂寞似¶
東臯(魏阮籍集辭蔣太尉辟命奏記將耕於東/臯之陽輸黍稷之税以避當塗者之路)學異南¶
宫敬(左傳僖子病不能相禮召其大夫曰我我若獲没/必屬説與何忌於夫子使事之而學禮焉以定其)¶
(位故孟懿子與南宫敬叔師事仲尼禮記檀弓南宫敬/叔反必載寳而朝夫子曰若是其貨也䘮不如速貧之)¶
(愈/也)貧同北郭騷(晏子北郭騷託以養母晏子分/倉粟府金遺之騷辭金受粟)䝉吏觀¶
<pb:KR4b0017_WYG_005-11a>¶
秋水(史記莊子傳莊子者䝉人也名/周常為䝉漆園吏詳馬射賦)萊妻紡落毛(列仙/傳老)¶
(萊子楚人也當時世亂逃世耕於䝉山之陽楚王至門/迎之至於江南而止曰鳥獸之解毛可績而衣其遺粒)¶
(足食也詳/報趙王)旅人嗟嵗暮(詩曷云其還/嵗聿云莫)田家厭作勞(尚書/庚盤)¶
(惰農是安/不昬作勞)霜天林木燥秋氣風雲髙栖遑終不定(後漢/徐穉)¶
(傳謂茅容曰為我謝郭林宗大樹將/顛非一繩所維何為栖栖不遑寜處)方欲涕沾袍(公羊/傳西)¶
(狩獲麟孔子反/袂拭面涕沾袍)¶
　　詠園花¶
暫住春園傍聊過看果行枝繁類金谷花雜映河陽(見/春)¶
<pb:KR4b0017_WYG_005-11b>¶
(賦/)自紅無假染真白不須粧燕送歸菱井(見和同/泰寺)蜂銜¶
上蜜房(荆州圗記鍾陽縣有赤馬山其東十里㸃溪/兩岸有蜜房二百所羅綴相望因名曰百房)非¶
是金爐氣(見象/戲賦)何闗栢殿香(漢武故事栢梁臺髙二十/丈悉以栢香聞數十里)¶
□衣偏定好應持奉魏王¶
　　西門豹廟(史記滑稽傳魏文侯時西門豹為鄴令/發民鑿十二渠引河水灌民田田皆溉)¶
　　　(司馬彪郡國志鄴縣有武城武城即期城也漳/水又東北逕西門豹祠前祠東側有碑隠起為)¶
　　　(字祠堂東頭石柱勒銘/曰趙建武中所修也)¶
君子為利博(左傳景公繁於刑君子曰仁人之言其利/溥哉晏子一言而齊侯省刑魏志賈詡傳)¶
<pb:KR4b0017_WYG_005-12a>¶
(注臣松之以為仁/人之言其利博哉)逹人樹徳深(左傳昭公七年孟僖子/曰臧孫有言曰聖人有)¶
(明徳者若不當世其後必有達人今其将/在孔丘乎韓子孔子曰善為吏者樹徳)蘋藻由斯薦¶
(見宗/廟歌)樵蘇幸未侵(戰國䇿顔觸曰昔者秦攻齊令有敢/去栁下季壟五十歩而樵採者死不)¶
(赦無炯曰左思魏都賦樵蘇往/而  忌注樵取木蘇取草也)恭聞正值祀(左傳内史/過曰神聰)¶
(明正直而/壹者也)良識佩韋心(韓子西門豹性急/常佩韋皮以自緩)容範雖年代¶
徽猷若可尋菊花隨酒馥(見䝉/賜酒)槐影向窓臨寉飛疑逐¶
舞(瑞應圖黄帝集崑崙以舞/衆神𤣥寉二人翔其右)魚驚似聽琴(見小/園賦)漳流鳴¶
石磴銅雀影秋林(謝靈運詩石磴寫紅泉注石磴阪也/水經注魏武又以郡國之舊引漳流)¶
<pb:KR4b0017_WYG_005-12b>¶
(自城西東入逕銅雀臺下伏流入城/東至謂之長鳴溝也詳哀江南賦)¶
　　和王少保遙傷周處士(按王少保褒/集闕本詩)¶
㝠漠爾逰岱(後漢張奐傳澤流黄泉施及㝠漠魏/劉楨詩常恐遊岱宗不復見故人)悽凉¶
余向秦雖言異生死同是不歸人昔余仕冠葢(見報/趙王)值¶
子避風塵(晉郭璞遊仙詩/髙蹈風塵外)望氣求真隠伺闗待逸民(神/仙)¶
(傳老子将去周出闗以升崑崙闗令尹喜占風迎知當/有神人來過乃歸道見老子老子知喜命應得道乃停)¶
(闗下以長生之事/授之詳至老子廟)忽聞泉石友(楚辭山中人兮芳杜/若飲泉石兮䕃松栢)芝¶
桂不防身(雲笈七籖鹿皮翁菑川人也少為府吏岑山/上有神泉食芝草飲神泉且七十年後百餘)¶
<pb:KR4b0017_WYG_005-13a>¶
(年下賣藥於市列仙傳桂父者象林人也時黒而時白/時黄而時赤常服桂笈葵以龜腦和之千允用十斤桂)¶
(累世見之今荆州/之南尚有桂丸)悵然張仲蔚(見寄/隠士)悲哉鄭子真(見和/張侍)¶
(中/)三山猶有寉(晉桓𤣥寉賦税/雲駕於三山)五栁更應春(晉書陶潛/宅邉有五)¶
(栁因號五/栁先生)遂令從渭水投弔徃江濵(楚辭弔屈原序弔/屈原者漢長沙王)¶
(太傅賈誼之所作也誼以謪去意不自得及過湘水時/屈原沈汨羅巳百餘年矣誼追傷之投書以弔而因以)¶
(自喻/云)¶
　　傷王司徒(疑作/司空)褒(北史文苑傳王褒字子淵瑯邪/臨沂人也曽祖儉齊侍中太尉)¶
　　　(南昌文憲公祖騫梁侍中金紫光録大夫南昌安/侯父規梁侍中左民尚書南昌侯並有盛名於)¶
<pb:KR4b0017_WYG_005-13b>¶
　　　(江左元帝與褒有舊拜侍中屢遷吏部尚書左/僕射江陵陷入周保定中除内史中大夫東宫)¶
　　　(既建授太子少保遷小司空/尋出為宣州刺史卒於位)¶
昔聞王子晉輕舉逐神仙謂言君積善還得嗣前賢四¶
海皆流寓非為獨播遷(見一巻/二巻)豈意中台圻(晉書永康/元年天台)¶
(星坼張華少子/韙勸華避位)君當風燭前(見傷/心賦)自君鐘鼎族(見徴/調曲)江¶
東三百年(晉書淮發源屈曲不類人工/郭璞筮之曰淮水絶王氏滅)寶刀仍世載(晉/書)¶
(吕䖍有佩刀工相之以為必登三公可服此刀䖍謂祥/曰卿有公輔之量故以相與祥臨薨以刀授弟覧曰汝)¶
(後必興足稱此刀/後果興於江左)琱戈本舊傳(漢郊祀志宣帝時美陽/得鼎獻之張敞議曰鼎)¶
<pb:KR4b0017_WYG_005-14a>¶
(有刻書曰王命尸臣官此栒邑賜爾鸞旂黼黻琱戈/此鼎殆周之所以褒賜諸侯子孫刻銘先功者也)緑¶
紱紆槐綬(後漢輿服志諸國貴人相國皆緑綬三采緑/紫紺淳緑圭長二丈一尺二百四十首詳竹)¶
(杖/賦)黄金飾侍蟬(見擬/咏懐)地建忠臣國家開孝子泉(後漢王/常傳常)¶
(封山桑侯帝指常謂羣臣曰此家率下江諸將輔翼漢/室心如金石真忠臣也臧榮緒晉書王祥字休徴瑯琊)¶
(臨沂人祥後母朱氏思生魚於時河水氷堅祥朝朝冐/厲風於涯伺魚一朝忽水開小穴有雙鯉躍出  沈忠)¶
(柱曰南史儉以父僧綽死宋元凶劭之難數嵗襲爵/豫寜縣侯規居䘮有至性齊太尉徐孝嗣稱曰孝童)　自¶
能枯木潤(大戴禮玉在/山而木潤)足得流水圓(尸子凡水其/圓折者有珠)以君¶
承祖武(見宗/廟歌)諸侯無間然(論語子曰禹/吾無間然矣)青衿已對日(後/漢)¶
<pb:KR4b0017_WYG_005-14b>¶
(黄琬傳詔問所食多少瓊不能對瓊孫琬時/七嵗在旁曰何不言日食之餘如月之初)童子即論¶
天(左傳范匄趨進日塞井夷竈陳於軍中而疏行首晉/楚惟天所授何畏焉文子執戈逐之曰國之存亡天)¶
(也童子/何知焉)頴隂珠玉麗(世説驃騎王武子見衛玠輒/嘆曰珠玉在前覺我形穢)河陽¶
脂粉妍(魏志何晏長於宫省又/尚公主粉帛不去手)名髙六國共(見擬/咏懐)價重¶
十城連(見哀江/南賦)辨足觀秋水(見馬/射賦)文堪題馬鞭(北堂書/鈔魏文)¶
(帝臨渦賦序云余從上拜壇暮過渭水/徜祥乎髙樹下駐馬書鞭為臨渦賦)廻鸞抱書字(晉/索)¶
(靖傳靖善草書婉/若銀鉤飄若驚鸞)别寉繞琴弦(見擬/咏懐)擁旄裁甸服(世語/司馬)¶
(宣王辟周泰泰九年居䘮留缺待之三十六日擢為新/城太守宣王為大㑹使鍾毓嘲之曰君釋褐登宰府三)¶
<pb:KR4b0017_WYG_005-15a>¶
(十六日擁麾葢守兵馬典郡乞兒乗小車/一何快耶國語祭公謀父曰邦内甸服)垂帷非被邉¶
(漢書韓王信傳信都晉陽上書曰/國被邉注被猶帶也詳上趙王)靜亭空繫馬(見擬/咏懐)閒¶
烽直起煙(見哀江/南賦)不廢披書案(南史宋江秉之傳出補/新安太守元嘉十二年)¶
(轉在臨海卒於官在郡作/書案一枚去官留以付庫)無妨坐釣船(吕氏春秋太公/釣於滋泉文王)¶
(得而/王)茂陵忽多病(西京雜記司馬相如素有消渇疾漢/書司馬相如卒於茂陵遺書言封禪)¶
(事/)淮陽實未痊(漢汲黯傳黯遷東海太守多病卧閣内/不出嵗餘東海大治後召黯拜為淮陽)¶
(太守黯泣曰今病力不能任郡事上曰淮/陽吏民不相得吾徒得君重卧而治之)侍醫逾黙黙¶
(漢張禹傳禹數病上報曰大/官致餐侍醫視疾使者臨問)神理遂綿綿(世説戴公見/林法師墓曰)¶
<pb:KR4b0017_WYG_005-15b>¶
(徳音未逺而栱木已積冀神/理綿綿不與氣運俱盡耳)永别張平子(未詳按北堂/書鈔禰衡弔)¶
(張衡文云余今反國命駕/言歸路山西鄴道弔平子)長埋王仲宣(玉箱雜記王仲/宣號泥下潛珪)¶
栢谷移松樹(晉王濬傳濬卒𦵏栢谷山大/營塋域𦵏垣周四十五里)陽陵賣墓田¶
(漢書李蔡以丞相坐詔賜冢地陽陵當得二十/畆蔡盗取三頃頗賣得四十餘萬當下獄自殺)陜路秋¶
風起寒堂已䬃焉丘楊一揺落(古詩驅車上東門遙望/北郭墓白楊河蕭蕭松)¶
(栢夾/廣路)山火即時然(晉書載記苻堅傳秦之未亂也闗中/土然無火而煙氣而起方數十里中)¶
(月餘/不滅)昔為人所羡今為人所憐(見歸/田)世塗旦復旦(見馬/射賦)¶
人情𤣥又𤣥(老子𤣥之又/𤣥衆妙之門)故人傷此别留恨滿秦川定¶
<pb:KR4b0017_WYG_005-16a>¶
名於此定(晉周扎傳王導議/曰禮闔棺定謚)全徳以斯全(老子全/徳歸厚)唯有¶
山陽笛悽余思舊篇(晉向秀思舊賦序余少與嵇康吕/安居止並有不羈之才其後各以)¶
(事見法經其舊廬於時隣人有吹笛者發聲寥亮追思/曩日遊晏之好故作賦云濟黄河以汎舟兮經山陽之)¶
(舊/居)¶
　　仰和何僕射還宅懐故¶
紫閣旦朝罷(晉陸雲集喜霽賦/曰曜六龍於紫閣)中臺夕奏稀(漢官儀尚/書為中臺)¶
(謁者為外臺御史/為憲臺謂之三臺)無復千金笑(後漢崔駟傳七依云/回眸百萬一笑千金)徒¶
勞五日歸(史記萬石君傳建為郎中令每五日洗沐歸/謁親入子舍  兆宫曰初學記漢律吏五日)¶
<pb:KR4b0017_WYG_005-16b>¶
(得一下沐言休/息以洗沐也)歩檐朝未掃(司馬相如上林賦歩櫩周/流注歩櫩歩廊也櫩古簷)¶
(字又/作檐)蘭房晝掩扉(玉臺新咏劉孝綽/詩曰微歩出蘭房)苔生理曲處(漢枚/乗雜)¶
(詩被服羅裳衣/當户理清曲)網積廻文機(見蕩/子賦)故瑟餘弦斷(博物志/漢武時)¶
(西海國有獻膠五兩者弓弦斷以口濡香膠續/之以射終日不斷因名曰續弦膠詳贈淮南公)歌梁秋¶
雁飛(禮記仲秋之月鴻/雁來詳鴛鴦賦)朝雲雖可望(見燈/賦)夜帳定難依¶
(漢書武帝所幸李夫人死方士李少君言能致其神乃/夜設燭帳幄令帝居地帳遥見好女似李夫人之狀)¶
願憑甘露入(智度論一切衆生甘/露門開如何不出)方假慧燈輝(華嚴經/為然智)¶
(慧燈善目於此深觀/察又放光明名慧燈)寜知洛城晩(謝朓贈王主簿詩徘/徊憐暮景惟有洛城)¶
<pb:KR4b0017_WYG_005-17a>¶
(隅/)還淚獨沾衣(見和/趙王)¶
　　送炅法師𦵏(一作旻法師曰按梁元帝集莊嚴寺/僧旻法師碑  法師本姓孫有呉開)¶
　　　(國大皇帝/其先也)¶
龍泉今日掩(宣律師住持感應傳律師問四天王錫杖/復置何處答曰錫杖在龍泉四十年住法)¶
(苑珠林晉潯陽廬山西有龍泉/精舍即慧逺沙門之所立也)石洞即時封(觀佛三昧/經佛坐窟)¶
(中作十八變涌身入石猶如明鏡在/於石内諸天供養佛影影亦説法)玉柙摧談柄(魏志/漢時)¶
(扶餘王𦵏用玉柙韻書大明/禪師每執松枝談論號談柄)懸河落辨鋒(晉郭象傳象/字子𤣥好老)¶
(荘能清言太尉王衍每云聴/象語如懸河㵼水注而不竭)香罏猶是栢(逺法師廬山/記東南有香)¶
<pb:KR4b0017_WYG_005-17b>¶
(罏山孤峯香起遊氣籠其上則氛/氲若煙北齊魏收詩新栢寫罏峯)麈尾更成松(周景式/廬山記)¶
(石門北巖即松林也有數百樹松仰視之離離如駢麈/尾號麈尾松  呉秩臣曰華嚴㑹𤣥記青松為麈尾白)¶
(蓮為/羽扇)郭門未十里(見傷王/司徒)山廻已數重尚聞香閣梵(凈/義)¶
(云西方名佛堂為健/陁俱胝此云香室)猶聴竹林鐘(法苑珠林鼓山竹林/寺是迦葉佛時造周)¶
(穆王於此重造寺穆王佛殿及素像至今/現存南史宋武帝紀常遊京口竹林寺)送客風塵擁¶
寒郊霜露濃(晉陶潛挽歌嚴霜九/月中送我出逺郊)性靈如不滅(見象/戲賦)神¶
理定何從(見傷王/司徒)¶
　　贈周處士(見尋王/處士)¶
<pb:KR4b0017_WYG_005-18a>¶
九丹開石室(見小/園賦)三徑没荒林(見哀江/南賦)仙人翻可見隠¶
士更難尋籬下黄花菊(見卧/疾)丘中白雪琴(左思招隠詩/丘中有鳴琴)¶
(博物志白雪是天帝使/素女鼓五弦琴曲名)方欣松葉酒(本草松葉松節松/膠皆可為酒能巳)¶
(疾/)自和遊仙吟(文選郭璞/有遊仙詩)¶
　　和春日晩景宴昆明池¶
春餘足光景(梁元帝採蓮賦夏/始春餘詳象戲賦)趙李舊經過(晉阮籍咏/懐詩西遊)¶
(咸陽中趙李相經過注趙飛/燕李夫人並以善歌舞幸)上林栁腰細(後漢馬廖傳/諺曰楚王好)¶
(細腰宫中多餓/死詳馬射賦)新豐酒徑多(見春/賦)小船行釣鯉(三輔黄/圖漢昆)¶
<pb:KR4b0017_WYG_005-18b>¶
(明池武帝元狩四年穿在長安西南周園十里廟記曰/池中後作豫章大船可載萬人上起宫室因欲遊戲養)¶
(魚以給諸陵祭/祀餘付長安廚)新盤待摘荷(梁劉孝威和採蓮詩房/垂易入手柄曲自臨盤)蘭¶
臯徒税駕(屈原離騷歩余馬於蘭臯魏/曹植落神賦税駕乎蘅臯)何處有凌波(見/春)¶
(賦/)¶
　　對宴齊使¶
歸軒下賔館(見哀江/南賦)送葢出河隄(見應/詔)酒正離杯促(晉/陶)¶
(潛集安得促席説/平生詳馬射賦)歌工别曲悽(左傳叔孫豹如晉報知/武子之聘也今奏肆夏)¶
(之三不拜工歌文王之三/又不拜歌鹿鳴之三三拜)林寒木皮厚(見和張/侍中)沙逈雁¶
<pb:KR4b0017_WYG_005-19a>¶
飛低故人倘相訪知余巳執珪(禮記郊特牲大夫執/圭而使所以申信也)¶
　　聘齊秋晩館中飲酒¶
欣茲河朔飲(典畧劉松袁紹三伏晝夜酣/飲以避暑故河朔有避暑飲)對此洛陽才¶
(漢賈誼傳絳灌之屬乃毁誼曰雒陽之人年少初學/専欲擅權紛亂諸事潘岳西征賦賈生洛陽之才子)殘¶
秋欲屏扇(漢班媫妤詩新裂齊紈素鮮潔如霜雪裁成/合歡扇團團似明月出入君懐袖動揺微風)¶
(發常恐秋節至凉颷奪炎熱/棄捐篋笥中恩情中道絶)餘菊尚浮杯(見賜/酒)漳流鳴¶
二水(書疏引地理志清漳水出上黨沾縣大黽谷東北/至渤海阜城縣入河濁漳水出長子縣東至鄴縣)¶
(入清/水)日色下三臺(晉書載記石勒諸将佐議欲都鄴將/佐議欲都鄴將攻三臺  樹屏曰按)¶
<pb:KR4b0017_WYG_005-19b>¶
(齊文宣帝紀天保九年八月發丁匠三十餘萬人營三/臺於鄴因其舊基而髙博之改銅爵曰金鳳金武曰聖)¶
(應氷井/曰崇光)無因侍清夜同此月徘徊(見對/燭賦)¶
　　奉和濬池初成清晨臨泛¶
千金髙堰合(沈約三月三日詩東出千金堰/注千金堤舊堰榖水魏時更修)百頃濬源¶
開翻逢積草(一作/翠)浪(西京雜記積草池中有珊瑚樹/號為烽火樹至夜光景常欲然)更¶
識昆明灰(見哀江/南賦)猿嘯風還急雞鳴潮即來(異物記伺/潮雞潮水)¶
(上則鳴孫綽望海賦/石雞清響而應潮)時看青雀舫(穆天子傳天子乗鳥/舟龍舟浮於大沿注)¶
(舟以龍鳥為形猶/今呉之青雀舫)遥逐桂舟廻(楚辭沛吾/乗兮桂舟)¶
<pb:KR4b0017_WYG_005-20a>¶
　　和炅法師遊昆明池二首¶
遊客重相歡連鑣出上䦨(班固東廵頌萬/騎齊鑣詳燈賦)值泉傾葢飲¶
(漢書白頭如/新傾葢如故)逢花駐馬看(見傷王/司徒)平湖泛玉軸(梁簡文/帝集雍)¶
(州曲云玉/軸芙蓉舟)髙堰歇金鞭(朱曰藩本作鞍世説明帝出看/敦覺追帝帝以金馬鞭與客姥)¶
(追者問姥姥/云去巳乆矣)半道聞荷氣中流覺水寒¶
秋光麗晚天鷁舸泛中川(晉書王濬畫鷁首怪/獸於船首以懼江神)宻菱障¶
浴鳥髙荷没釣船碎珠縈斷菊(見山/齋)殘絲繞折蓮(謝朓/在郡)¶
(卧病詩秋/藕折輕絲)落花摧十酒(陳後主集獨酌謡序齊人淳于/髠善為十酒偶效之作獨酌謡)¶
<pb:KR4b0017_WYG_005-20b>¶
栖烏送一絃(見和/趙王)¶
　　見遊春人¶
長安有狹邪(陸機樂府有長安有狹/邪行按狹斜秦中路名)金穴盛豪華(後漢/書郭)¶
(况為大鴻臚帝數幸其第賞/賜甚多京師號况家為金穴)連盃勸上馬(南史宋顔延/之傳好騎馬)¶
(遨遊里巷遇知舊輒㨿鞍/索酒得酒必頺然自得)亂菓擲行車(見結客/少年塲)深紅蓮¶
子艶細錦鳳凰花(見春/賦)那能學噀酒無處似欒巴(韻㑹/噀噴)¶
(水也神仙傳欒巴為尚書正朝大㑹巴獨後到又飲酒/西南噀之有司奏巴不敬有詔問巴巴頓首謝曰臣本)¶
(縣成都市失火臣故因酒為雨以滅/火詔即以驛書問成都果如巴言)¶
<pb:KR4b0017_WYG_005-21a>¶
　　别周尚書𢎞正(南史本傳𢎞正字思行魏平江陵/𢎞正遁歸建業太平元年遷太常)¶
　　　(卿都官尚書陳文帝天嘉元年/徃長安迎宣帝三年自周還)¶
扶風石橋北(三輔舊事秦造横橋漢承秦制廣六丈三/百八十歩置都水令以掌之號為石柱橋)¶
(又石柱以南屬/京兆北屬扶風)函谷故闗前(見擬/咏懐)此中一分手相逢知¶
幾年黄鵠一反顧徘徊應愴然(李陵贈蘇武詩黄寉一/逺别千里顧徘徊詳歩)¶
(虚/詞)自知悲不巳徒勞減琴絃(漢郊祀志泰帝使素女鼓/五十絃瑟悲帝禁不止故)¶
(破其瑟為/二十五絃)¶
　　别張洗馬樞¶
<pb:KR4b0017_WYG_005-21b>¶
别席慘無言離悲兩相顧君登蘇武橋(見擬/咏懐)我見楊朱¶
路(見報趙/王賜詩)闗山負雪行河水乗氷度(見哀江/南賦)願子著朱¶
鳶知余在𤣥莬(見擬/咏懐)¶
　　别庾七入蜀¶
峻嶺拂陽烏(廣雅曰一/名陽烏)長城連蜀都(華陽國志元鼎二/年立成都十八郭)¶
(於是郡縣/多城觀矣)石銘懸劔壁(晉書張載父牧為蜀郡太守載/随父入蜀作劔閣銘益州刺史)¶
(張敏見而竒之表上其/文世祖遣使鐫記焉)沙洲聚陣圖(見哀江/南賦)山長半股¶
斷樹古半心枯由來兄弟别其念一荆株(續齊諧記田/廣田真田慶)¶
<pb:KR4b0017_WYG_005-22a>¶
(兄弟三人欲分財其夜庭前三荆/便枯兄弟歎之却合樹還榮茂)¶
　　將命使北始渡𤓰歩江(顧湄曰𤓰歩山尾生此/一洲見舊唐書五行志)¶
校尉始辭國(漢書張騫以校尉從大將軍撃匈奴/知水草處軍得以不乏封騫博望侯)樓船¶
欲渡河(見和/趙王)輴軒(擬作/輶軒)臨磧岸(風俗通秦常以嵗八月/遣輶軒之使採異代方)¶
(言還奏之説文/曰沙漠曰磧)旌節映江沱(周禮行人掌邦國傳遽之/小事媺惡而無禮者凡其)¶
(使也必以旌節雖道有難/而不時必達詩江有沱)觀濤想帷葢(漢枚乗七發將/以八月之望觀)¶
(濤乎廣陵之曲江其始進/也如素車白馬帷葢之張)爭長憶干戈(國語呉王夫差/㑹晉公午於黄)¶
(池呉晉爭長未成邉/遽乃至以越亂告)雖同燕市泣(史記刺客傳荆軻及/髙漸離飲於燕市酒)¶
<pb:KR4b0017_WYG_005-22b>¶
(酣漸離擊筑荆軻相和而歌於市/中相樂也巳而相泣旁若無人)猶聽趙津歌(列女傳/趙簡子)¶
(南撃楚津吏醉不能渡將殺之津吏女娟持楫而前曰/妾願以鄙軀易父之死傋員用楫遂與渡中流奏河激)¶
(之歌簡子/立為夫人)¶
　　反命河朔始入武川¶
輕車初逐李(漢李廣傳廣兄蔡為輕車/將軍有功封為樂安侯)定逺未隨班(見/哀)¶
(江南/賦)受詔祁連返(漢霍去病傳去病至祁連山捕首虜/甚多師古曰祁連山即天山也匈奴)¶
(呼天為/祁連)申威疏勒還(史記自序信威/於彊秦詳燕歌)飛蓬損腰帶(詩首/如飛)¶
(蓬謝靈運詩腰帶淮/疇昔不知今是非)秋鬢落容顔(玉臺新咏鮑令暉詩/容華一朝改惟餘心)¶
<pb:KR4b0017_WYG_005-23a>¶
(不/變)寄言舊相識(左傳呉子子札聘於/鄭見子産如舊相識)知余生入闗(見竹/杖賦)¶
　　冬狩行四韻連句應詔¶
三川羽檄馳(漢書髙祖曰吾以羽檄/召天下詳哀江南賦)六郡良家選觀兵¶
細桞營(見馬/射賦)校獵長楊苑(見和/遊田)驚雉逐鷹飛騰猿看箭¶
轉(見馬/射賦)鳴笳河曲還(見和/山池)猶憶南皮返(魏志太祖才力/絶人於南皮一)¶
(日射雉獲/六十三頭)¶
　　和王内史從駕狩(按王内史即褒也/今褒集本詩闕)¶
冬狩出離宫(班固西都賦離宫别舘/三十六所詳馬射賦)還過獵武功(見望/野)¶
<pb:KR4b0017_WYG_005-23b>¶
澗横偏礙馬山虛絶響弓更羸承落雁(見馬/射賦)韓盧鬬蟄¶
熊(博物志韓國有黒犬/名盧詳哀江南賦)猶開三面網(帝王世紀湯出見/羅者命解其三面)¶
(而置其一面漢南諸侯聞之咸/曰湯澤及禽獸歸者三十六國)誰肯一山重¶
　　八道士館¶
金華開八景(雲笈七籖龍景九文紫鳳赤書曰太上閒/居崚嶒之臺金華九曲之房説龍景九文)¶
(紫鳳赤書/詳歩虚詞)玉洞上三危(揚雄甘泉賦行逰目乎三危/注言臺髙下視三危三也)雲¶
袍白寉度(易説春白寉雲晉盧志/傳帝賜志寉綾袍一領)風管鳳凰吹(見春/賦)野¶
衣縫蕙葉(楚辭荷衣/兮蕙帶)山巾篸笋皮(南史明僧紹隠居攝/山齊髙帝賜竹根如)¶
<pb:KR4b0017_WYG_005-24a>¶
(意笋籜冠隠/者以為榮)何必淮南館淹留攀桂枝(見枯/樹賦)¶
　　奉和永豐殿下言志十首(晉書始安郡領永豐縣/又隋書涿郡懐戎縣注)¶
　　　(後齊置北燕州領長寜永豐二縣北史蕭撝傳/撝字智遐梁武帝弟安成王秀之子也性温裕)¶
　　　(有儀表在梁封永封縣侯東魏遣李諧盧元明/使梁武帝以撝詞令可觀令兼中書侍郎受幣)¶
　　　(於賔館厯黄門侍郎累遷東巴西梓橦二郡守/及侯景作亂武陵王紀稱尊號時宗室在蜀惟)¶
　　　(撝一人封偽秦郡王紀率衆東下以撝為尚書/令征西大將軍都督益州刺史守成都及周文)¶
　　　(帝遣尉遲逈長驅入成都撝率文武於益州城/北共逈升壇㰱血立盟以城歸魏授侍中開府)¶
　　　(儀同三司封歸善縣公周閔帝踐阼進爵黄臺/郡公武成中明帝令諸文孺於麟趾殿校定經)¶
<pb:KR4b0017_WYG_005-24b>¶
　　　(史仍撰世譜撝亦預焉尋以母老兼有疾疹請/在外著書詔許之保定元年授禮部中大夫又)¶
　　　(以歸欵功别賜食多陵縣五百户收其租賦三/年出為土州刺史為政以禮讓為本及撝入朝)¶
　　　(屬置露門學武帝以撝與唐瑾元偉王褒等四/人俱為文學博士撝以母老表請歸養私門帝)¶
　　　(弗許尋以母憂去職厯少保少傅改封蔡陽郡/公卒贈使持節大將軍大都督少傅益州刺史)¶
　　　(謚曰襄撝善草隷書算數醫方咸亦留意所著/詩賦雜文数萬言行於世隋書龍川郡歸善縣)¶
　　　(注帶郡屬揚州魏地形志陽翟郡黄臺縣注興/和元年分陽翟置有葛溝水黄臺岡屬鄭州)¶
立徳齊今古(見哀江/南賦)資仁一毁譽(老子善人者不善人/之資不善人者善人)¶
(之資故/曰師資)無機抱甕汲(莊子子貢過漢隂一丈夫方為圃/畦鑿隊而入井抱甕而出子貢曰)¶
<pb:KR4b0017_WYG_005-25a>¶
(有機於此日浸百畦圃者笑曰夫/有機事必有機心吾差不為也)有道帶經鋤(見報寄/隠士)¶
虚下惟名恵(淮南子注展禽之家樹/桞行恵徳因號桞下恵)能賢本姓蘧(史記/仲尼)¶
(弟子傳注外寛而内直自娯於隠括之中直巳而/不直人汲汲於仁以善自終葢遽伯玉之行也)未能¶
驚寵辱(老子寵/辱若驚)安知繫慘舒(張衡西京賦夫人在陽時/則舒在隂時則慘此牽乎)¶
(天/者)¶
王子從邉服臨卭惜第如(漢司馬相如傳文君謂相如/曰第俱如臨卭從昆弟假貸)¶
(猶足以為生左思蜀都賦/第如滇池注第如且徃也)星橋擁冠盖(見和/趙王)錦水照簪¶
裾(見上/趙王)論文報潘岳詠史答應璩(魏應璩百一詩注時/曹爽多違法度璩作)¶
<pb:KR4b0017_WYG_005-25b>¶
(百一詩/以諷)帳幕參三顧(諸葛亮出師表三/顧臣於草廬之中)風流盛七輿(左/傳)¶
(晉有七輿大夫注侯伯七命副/車七乗故有七輿大夫之官)¶
茫茫實宇宙(尸子上下四方曰/宇徃古來今曰宙)與善定憑虚(史記伯夷/傳或曰天)¶
(道無親常/與善人)大夫傷魯道(詩魯道/有蕩)君子念殷墟(見和張/侍中)程¶
鄉既開國安平遂徙居(後漢馬賡傳建初四年封順陽/侯子遵嗣徙封程鄉侯荆州記)¶
(桂陽一郡程鄉有酒官後漢葢延傳延號建功侯建武/二年更封安平侯史記田敬仲世家割齊自安平以東)¶
(至瑯琊自為封邑封/邑大於平公之所食)詎能從小隠(文選王康琚反招隠/詩曰小隠隠林藪)¶
終然遊太初(雲笈七籖老君太上虚無自然本/起經道謂太初也太初者道之初)¶
<pb:KR4b0017_WYG_005-26a>¶
直城風日美(見和/趙王)平陵雲霧除(漢昭帝紀𦵏平陵臣瓚/曰平陵在長安西北七)¶
(十/里)來徃金張館弦歌許史閭(見哀江/南賦)鳳臺迎㺯王(見春/賦)¶
河陽送媫妤(漢五行志成帝為微行出遊常與冨平侯/張放俱稱富平侯家人過河陽主作樂見)¶
(舞者趙飛燕而幸之外戚傳上見飛燕而悦之召入宫/大幸有女弟俱為媫妤貴傾後宫案河陽主外戚傳作)¶
(陽阿/主)五馬遙相問(見七/夕賦)雙童來夾車(王符濳夫論京師/貴戚其嫁娶者車)¶
(駢數里緹帷竟道騎/奴侍僮夾轂相引)¶
託情欣六學(孫卿子達師之教使弟子安焉樂焉徃焉/遊焉肅焉藏焉嚴此六者得其學則邪僻)¶
(之道/塞矣)遊目愛三餘(魏王粲思友賦行遊目於林中魏志/董遇曰冬者嵗之餘夜者日之餘風)¶
<pb:KR4b0017_WYG_005-26b>¶
(雨者時/之餘)覆局能懸記(魏志王粲觀人圍棊局壌粲復為/之棊者不信以&KR0008;葢局使更以他)¶
(局為之用相比/校不誤一道)看碑解暗疏(世説魏武常過曹娥碑下/楊修從碑背上見題作黄)¶
(絹幼婦外孫&KR1878;臼八字魏武謂修曰解否答曰解行三/十里魏武乃曰得之乃令修别記所知修曰黄絹色絲)¶
(也於字為絶妙婦少女也於字為妙外孫女子也於字/為好&KR1878;白受卒也於字為辭所謂絶妙好辭也魏武亦)¶
(記之與/修同)詎常遊魏冉郍時説范睢(史記穰侯傳穰侯姓/魏氏名冉魏人范睢)¶
(譏穰侯之伐齊乃越三晉以攻齊也以此時奸説秦昭/王昭王於是用范睢乃免相國蔡澤傳蔡澤者燕人也)¶
(應侯知蔡澤之欲困己以説入朝言於秦昭王應侯請/歸相印蔡澤遂為秦相案范雎傳秦封睢以應號為應)¶
(侯/)池水朝含墨(晉書車𦙍傳羲之與人書曰/張芝臨池學書池水盡黒)流螢夜聚¶
<pb:KR4b0017_WYG_005-27a>¶
書(晉書車𦙍傳𦙍家貧不能/得油囊螢照書甚有聲譽)¶
興雲榆莢晩(汜勝之書三/月榆莢雨)燒薙杏花初(禮記月令杏花/生種百榖詳馬)¶
(射/賦)滮池侵(疑作/浸)黍稷(詩滮池北流/浸彼稲田)谷口播菑畬(見和張/侍中)¶
六月蟬鳴稻(郭義恭廣志南方/蟬鳴稻七月熟)千金龍骨渠(見和濬池/喜雨二詩)¶
含風揺古度(見枯/樹賦)防露動林於(東方朔七諌便娟之修/竹兮寄生乎江潭上葳)¶
(㽔而防露兮下泠泠而來風左思呉都賦其竹則/篔簹林箊戴慶豫竹譜林於竹名越女試劒竹也)¶
自憐循短綆(淮南子短綆/不可以汲深)方欲問長沮(見報寄/隠士)茂陵體¶
猶瘠淮南疾未祛(見傷王/司徒)翻疑承毒水(見哀江/南賦)忽似遇¶
<pb:KR4b0017_WYG_005-27b>¶
昌葅(吕氏春秋文/王嗜昌蒲葅)漢陽嗟欲盡(左傳欒貞子曰漢/陽諸姬楚實盡之)咎繇¶
懼忽諸(見哀江/南賦)¶
弱齡參顧問(陶潛詩弱齡寄事外委懐在琴書晉書徐/邈補中書舍人每預顧問輒有獻㬱多所)¶
(補/益)疇昔濫吹噓(見小/園賦)緑槐垂學市(見和劉/儀同)長楊映直廬¶
(見小/園賦)連盟翻滅鄭(史記鄭世家鄭伐韓敗韓兵於負黍/鄭君乙立二年負黍反歸韓十一年)¶
(韓伐鄭取陽城二十/一年韓哀侯滅鄭)仁義反亡徐(博物志偃王仁義著/聞周王聞使楚伐之)¶
(為楚/所敗)還思建鄴水終憶武昌魚(呉志權欲徙都武昌建/鄴謡云寜飲建鄴水不)¶
(食武/昌魚)¶
<pb:KR4b0017_WYG_005-28a>¶
崩堤壓故柳(見應/詔)衰社卧寒樗(莊子恵子謂莊子曰/吾有大樹人謂之樗)野¶
寉能自獵江鷗解獨漁漢隂逢荷蓧(見竹杖賦/及第一首)緇林見¶
杖挐(莊子漁父篇孔子遊乎緇帷之林有漁父者下船/而下孔子乃下求之至於澤畔方將杖挐而引其)¶
(船/)阮籍長思酒(見擬/咏懐)嵇康懶著書(晉嵇康與山濤絶交/書少加孤露母兄見)¶
(驕不渉經學性復/疎懶筋駑肉緩)¶
披林求木實(漢陸賈新語登/髙山食木實)拂雪就園蔬(晉陶潛讀山/海經詩摘我)¶
(園中/蔬)濁醪非寉髓(杜甫夏日李公見訪詩墻頭過濁醪/千家注蘇曰陶侃家貧鄰人曰子門)¶
(有長者車何不延之鄰人墻頭送以濁醪隻雞遂成終/日之懽漢郊祀志先䰞寉&KR0008;毒冒犀玉二十餘物漬種)¶
<pb:KR4b0017_WYG_005-28b>¶
(師古曰䰞古煮字&KR0008;古髓/字謂煮取汁以潰榖子也)蘭肴異蟹胥(漢劉熈釋名蟹/胥取蟹藏之使)¶
(骨肉解之胥胥/然也詳園庭)野情風月曠(世説徐勉為吏部尚書客/有求詹事五官勉正色目)¶
(令夕止可談風/月不宜及公事)山心人事疏(見尋周/處士)徒知守瓴甓空欲¶
報璠璵(左傳注季孫行君事佩璵璠祭宗廟後漢郡國/志魯國注仲尼墓前有瓴甓為祠壇方六尺與)¶
(地平張協詩/瓴甓夸璵璠)¶
　　率爾成咏¶
昔日謝安石求為淮海人彷彿新亭岸猶言洛水濵(世/説)¶
(謝公在山東朝命屢降而不動後出為桓宣武司馬將/發新亭朝士咸出瞻送髙靈戲曰諸人每相與言安石)¶
<pb:KR4b0017_WYG_005-29a>¶
(不肯出將如蒼生何今亦蒼生將如卿何謝笑而不答/晉謝安傳安字安石時㑹稽王道子専權安出鎮廣陵)¶
(之步丘築壘曰新城以避之安本能為洛下書生咏有/鼻疾故其音濁名流或手掩鼻以斆之及至新城築埭)¶
(於城北後人追思/之名為召伯康)南冠今别楚荆玉遂遊秦(見哀江/南賦)倘¶
使如楊僕寜為闗外人(見擬/咏懐)¶
　　慨然成咏¶
新春光景麗(見象/戲賦)遊子離别情交讓未全死(見和/法筵)梧桐¶
惟半生(見傷/心賦)值熱花無氣逢風水不平寳雞雖有祀何¶
時能更鳴(括地志寳雞神祠在漢陳倉縣故城中三秦/記陳倉山有石雞與山雞不别晨鳴三頭聲)¶
<pb:KR4b0017_WYG_005-29b>¶
(聞三/里)¶
　　奉和賜曹美人¶
月光如粉白秋露似珠圓(見山/齋)絡緯無機織(古今注莎/雞一名催)¶
(織一名絡緯催織謂其鳴聲如急織絡緯謂其鳴聲/如紡績也促織一名促機王筠秋日詩絡緯欲催機)流¶
螢帶火寒(見擬/永懐)何年迎㺯玉(見春/賦)今朝得夢蘭(龍輔女/紅餘志)¶
(夢蘭古之美人見東陽雜志又承雲衣領也昔姚夢蘭/贈東陽以領邉繡脚下履領邉繡即承雲也沈并八物)¶
(為十詠又有憶來時憶坐時憶食時憶/眠時四咏俱為夢蘭作也當時傳誦之)訝許能含笑(晉/劉)¶
(琨詩如何十五/女含笑酒壚前)芙蓉宜熟看(西京雜記文君姣好眉如/望逺山儉際常若芙蓉龍)¶
<pb:KR4b0017_WYG_005-30a>¶
(輔女紅餘志語曰欲知菡萏色但語看芙蓉/欲知莫愁美但看阿侯容阿侯莫愁子也)¶
　　和趙王看妓¶
緑珠歌扇薄飛燕舞衫長琴曲隨流水簫聲逐鳳凰(見/歩)¶
(虚詞/春賦)細縷纒鐘格圓花釘鼓牀(一作膺風蟬鬢亂映日/鳯釵光道教靈騐記渝)¶
(州南平縣道昌觀有古鏡為雙夔樣細花文五條又外/一重雲葉纒繞縱跡竒巧雜志湘東王送與隠居陶貞)¶
(白止樂器云所以止樂中開圓/孔適容其鼓撃之以應節也)懸知曲不誤無事畏周¶
郎(呉志曰周瑜少精于音樂三爵之後其有闕誤/瑜必知之知之必顧故謡曰曲有誤周郎顧)¶
　　奉答賜酒¶
<pb:KR4b0017_WYG_005-30b>¶
仙童下赤城仙酒餉平王(見歩/虚詞)野人相就飲山鳥一羣¶
驚細雪翻沙下寒風戰鼓鳴此時逢一醉應枯反更榮¶
(程曉女訓春榮/秋枯自然之理)¶
　　奉答賜酒鵞¶
雲光飄亂眼(呉均雜詩夢中難/言見終成亂眼花)風聲持噤心冷猿披雲¶
嘯寒魚抱凍沉今朝一壺酒實是勝千金負恩無以報¶
惟知就竹林(説苑趙簡子謂陽虎曰惟/賢者為能報恩也詳有喜)¶
　　正旦䝉趙王賚酒¶
<pb:KR4b0017_WYG_005-31a>¶
正旦辟惡酒新年長命杯(晉成公綏椒花銘厥味惟珍/蠲除百疾崔寔四民月令正)¶
(月之朔進酒降神畢室家無大小次列先祖之前/子孫各上椒酒於其家長稱觴舉壽欣欣如也)栢葉¶
隨銘至(風土記元旦進栢葉酒酒呉皖/曰漢官儀正旦以栢葉  上壽)椒花逐頌來(晉/書)¶
(劉臻妻陳氏元/日上椒花頌)流星向椀落浮蟻對春開(晉張協七命/浮蟻星沸注)¶
(酒上有浮者如蟻故云/浮蟻星沸言其多也)城都已救火蜀使何時廻(見遊/春)¶
　　衛王贈桑落酒奉答(見䝉賜酒北史周室諸王傳/衛刺王直字豆羅突孝閔帝)¶
　　　(子也封衛國公厯雍州/牧建徳三年進爵為王)¶
愁人坐狹斜(見逰/春)喜得送流霞(見和示/内人)跂窓催酒熟(晉/書)¶
<pb:KR4b0017_WYG_005-31b>¶
(畢卓為吏部郎北舍郎醸酒熟卓因醉去其甕間取酒/飲之掌酒者為是盗執縛之郎徃視之乃畢吏部也遂)¶
(引主人燕甕/側取醉而去)停杯待菊花(見卧/疾)霜風亂飄葉寒水細澄¶
沙髙陽今日晩應有接䍦斜(見對/酒歌)¶
　　就蒲州使君乞酒(按蒲州使君疑作/中山公也注見後)¶
蕭瑟風聲慘蒼茫雪貌愁(梁昭明太子/集有貌雪詩)鳥寒栖不定池¶
凝聚未流蒲城桑葉落㶚岸菊花浮(見賜/酒賦)願持河朔飲¶
(見秋/晩)分勸東陵侯(見酬左/正員)¶
　　蒲州刺史中山公許乞酒一車未送(北史周武帝/紀天和六年)¶
<pb:KR4b0017_WYG_005-32a>¶
　　　(以中山公訓為柱國周宗室傳晉公䕶魏大統/十三年進封中山公建徳元年䕶誅世子訓為)¶
　　　(蒲州刺史其夜遣柱國越王盛鎮/蒲州徴訓赴京師至同州賜死)¶
細桞望蒲臺(見馬射賦/及園庭)長河始一廻(見傷/心賦)秋桑幾過落¶
(見賜/酒)春蟻未曽開(沈約休沐寄懐詩賔/來春蟻浮詳正旦)瑩角非難馭(見/射)¶
(堂新/成)搥輪稍可催(文選序搥輪為大輅之/始大輅寜有搥輪之質)只言千日飲¶
舊逐中山來(見燈/賦)¶
　　答王司空餉酒(即王褒也詳/傷王司徒)¶
今日小園中桃花數樹紅開君一壼酒細酌對春風未¶
<pb:KR4b0017_WYG_005-32b>¶
能扶畢卓(見衛/王)猶足舞王戎仙人一捧露(見和闡/𢎞二教)判不¶
及杯中(晉陶潛集責子詩/曰直進杯中物)¶
　　舟中望月¶
舟子夜離家(詩招招/舟子)開舲望月華(楚辭注舲船/有窓牖者)山明疑¶
有雪岸白不闗沙天漢看珠蚌(左思呉都賦蚌蛤/珠胎與月虧全)星橋¶
視桂花(見象/戲賦)灰飛重暈闕(淮南子畫蘆灰而月暈闕許/慎注有軍士相圍守則月暈)¶
(以蘆灰環月闕其一/面則月暈亦闕於上)蓂落獨輪斜(雲笈七籖軒轅本紀/有異草生於庭月一)¶
(日生一葉至十五日生十五葉至十六日一葉落至/三十日落盡若小月即一莢厭而不落謂之蓂莢)¶
<pb:KR4b0017_WYG_005-33a>¶
　　望月¶
夜光流未曙(廣雅夜光謂之月影炯曰皇甫謐年厯月/羣隂之宗光納日  以宵曜名曰夜光)¶
金波影尚賖(見馬/射賦)照人非七子(梁簡文帝集望月/詩云形同七子鏡)含風¶
異九華(洞溟記帝起甘泉望風臺臺上得白珠如/花一枝帝以飾九華之葢望之若照月)蓂新¶
半壁上桂滿獨輪斜(見舟中望/月象戲賦)乗舟聊可望(見春/賦)無假¶
逐靈槎(拾遺記堯登位三十年有巨查浮於西海查上/有光夜明晝滅海人望其光乍大乍小若星月)¶
(之出入矣查常浮繞四海十/二年一周天名曰貫月查)¶
　　對雨¶
<pb:KR4b0017_WYG_005-33b>¶
繁雲猶暗嶺積水未開庭(晉張協雜詩翳翳結/繁雲森森散雨足)階含侵¶
角路鑊滿溜疏萍濕楊生細椹(見小/園賦)爛草變初螢(見和/何儀)¶
(同/)徒勞看蟻封(見和/趙王)無事祀靈星(漢郊祀志或言周興/而邑立后稷之祀至)¶
(今血食天下於是髙祖制詔御史其今天下厯靈星/祀張晏曰龍星左角曰天田則農祥也晨見而祭之)¶
　　喜晴¶
比日思光景(見象/戲賦)今朝始暫逢雨住便生熟雲晴即作¶
峯(見和/從駕)水白澄還淺花紅燥更濃已歡無石燕彌欲棄¶
泥龍(見同顔/大夫)¶
<pb:KR4b0017_WYG_005-34a>¶
　　詠春近餘雪應詔¶
送寒開小苑迎春入上林(見春/賦)絲條變桞色香氣動蘭¶
心待花將對酒留雪擬彈琴(見贈周/處士)陪遊愧並作空見¶
奉恩深¶
　　奉和初秋¶
落星初伏火(見祀/白帝)秋霜正動鐘(見歩/虚詞)北閣連横漢(見哀/江南)¶
(賦/)南宫應鑿龍(辛氏三秦記長安地皆墨壌城中今赤/如火堅如石父老所傳盡鑿龍首山為)¶
(城/)祥鸞棲竹實(見配/帝舞)靈蔡上芙蓉(史記貨殖傳元龜為/蔡非四民所得龜策)¶
<pb:KR4b0017_WYG_005-34b>¶
(傳神龜/巢蓮上)自有南風曲(見馬/射賦)還來吹九重(見擬/咏懐)¶
　　晩秋¶
凄清臨晩景疏索望寒階濕庭疑墜露摶風巻落槐日¶
氣斜還冷雲峯晩更霾(見和/從駕)可憐數行雁㸃㸃逺空排¶
(淮南子鳥/排空而飛)¶
　　和潁川公秋夜(初學記作/上官儀)¶
泬寥空色逺(宋玉九辨泬寥/兮天髙而氣清)葉黄淒序變(月令季秋/草木黄落)洞¶
浦落遵鴻(晉宗室傳桓𤣥遣馮該攻厯陽斷洞/浦焚忠王尚之舟艦詩鴻飛遵渚)長飈送¶
<pb:KR4b0017_WYG_005-35a>¶
巢燕(爾雅風從下上曰飈古詩/思為雙飛燕銜泥巢君室)千秋流夕景百籟含宵¶
囀(莊子地籟則衆竅是巳飄/風則大和冷風則小和)峻雉聆金柝(張衡東京賦/函谷撃柝於)¶
(東西朝顛覆而/暮持詳和法筵)曽臺切銀箭(司馬彪續漢書孔壺為漏/浮箭為刻下漏數刻以考)¶
(中星昏明生/焉詳和從駕)¶
　　咏畵屏風詩二十五首(原注第一首一作俠客行/按北史文苑傳齊後主因)¶
　　　(畵屏風敇通直郎蕭放及晉陵王孝式録古賢/烈士及近代輕豔諸詩以充圖畫是時子山仕)¶
　　　(於周豈遥/為之詠耶)¶
俠客重連鑣(見和炅/法師)金鞍被桂條(梁元帝集答齊餉雙/馬書曰名重桂條)¶
<pb:KR4b0017_WYG_005-35b>¶
細塵鄣路起驚花亂眼飄(見答賜/酒鵞)酒醺人半醉汗濕馬¶
全驕歸鞍畏日晩爭路上河橋(見春/賦)¶
浮橋翠葢擁(晉潘尼集芙蓉賦/云似雕輦之翠葢)平旦雍門開(見馬/射賦)石崇¶
迎客至(見春/賦)山濤載伎來(未詳按晉謝安傳安居東/山每遊賞必以伎女從)水¶
紋恒獨轉風花直亂廻誰能惜紅袖寜用捧金杯(隋薛/道衡)¶
(集宴喜賦曰傳/金杯於素手)¶
停車小苑外(見春/賦)下渚長橋前(世説注孔氏志怪義興/有邪足虎溪渚長橋有)¶
(蒼蛟郭西周時謂郡/中三害周即處也)澀菱迎擁節平荷直葢船殘絲繞¶
<pb:KR4b0017_WYG_005-36a>¶
折藕(見和炅/法師)芰葉映低蓮遥望芙蓉影直言水底然(西/陽)¶
(雜俎南海有睡蓮夜則花/底入水按蓮亦名芙蓉)¶
昨夜鳥聲春驚鳴動四鄰今朝梅樹下定有咏花人流¶
星浮酒芝(見賚/酒)粟瑱繞杯脣(鄒陽酒賦縜綺/為席犀璩為鎮)何勞一片¶
雨喚作陽臺神(見燈/賦)¶
逍遥遊桂苑(蔡邕青衣賦河上逍遥/徙倚庭階詳蕩子賦)寂絶到桃源(見擬/咏懐)¶
狹石分花逕長橋映水門(後漢明帝紀詔曰自汴渠/决敗水門故處皆在河中)管¶
聲驚百鳥人衣香一園(薛道衡集宴喜賦散/衣香於舞風詳春賦)定知歡未¶
<pb:KR4b0017_WYG_005-36b>¶
足横琴坐石根(見舞/媚娘)¶
三春冠葢聚(見報/趙王)八節管絃遊石險松横植巖懸澗豎¶
流小橋飛斷岸髙花出迥樓定須催十酒(見和炅/法師)將來¶
㝠五侯(漢元后傳王禁八男長男鳳孝卿次曼元卿譚/子元崇少子商子夏立子叔根稚卿逢時季卿)¶
(河平二年上悉封舅譚為平阿侯商成都侯立紅陽侯/根曲陽侯逢時髙平侯五人同日封故世謂之五侯哀)¶
(帝即位聞知王氏驕盛心不能善後司𨽻校尉解光奏/曲陽侯根及根兄子成都侯况天子遣根就國免况為)¶
(庶人歸/故郡)¶
髙閣千尋起長廊四注連(司馬相如上林賦髙廊四注/註注匝也謂行廊匝於四邉)¶
<pb:KR4b0017_WYG_005-37a>¶
歌聲上扇月(見春/賦)舞影入琴弦澗水纔窓外山花即眼¶
前但願長歡樂從今盡百年(見對/酒歌)¶
日晩金槌絡(一作路古樂府/黄金絡馬頭)朱軒流水車(後漢馬皇后/紀太后詔曰)¶
(前過濯龍門上見外家問起居者車/如流水馬如遊龍左傳注軒大夫車)&KR1707;拂縁堤桞(見擬/詠懐)¶
甍飄夾路花(謝恵連雪賦始縁甍/而冒棟注甍屋棟也)定迎劉碧玉(見結客/少年塲)¶
將過隂麗華(見春/賦)非是髙陽路莫畏接䍦斜(見對/酒歌)¶
徘徊出桂苑(見蕩/子賦)徙倚就花林(疑作蘭林晉傅𤣥集蟬/賦云遥自託乎蘭林)¶
(尚瑗曰西京賦後/宫則有蘭林披香)下橋先勸酒(見春/賦)跂石始調琴(南思/宋蕭)¶
<pb:KR4b0017_WYG_005-37b>¶
(思話傳常從文帝登鍾山北嶺中道有盤石清泉上/使于石上彈琴賜以銀鍾酒謂曰相賞有松石間意)蒲¶
低猶抱節竹短未空心絶愛猿聲近惟憐花逕深¶
千尋木蘭館(左思魏都賦注/木蘭坊名也)百尺芙蓉堂落日低蓮井¶
行雲礙芰梁(見和同/㤗寺)流水桃花色(見對/酒歌)春洲杜若香(見/哀)¶
(江南/賦)就階猶不進催來上妓牀(海録碎事京口東南/有謝公妓堂遺跡)¶
擣衣明月下靜夜秋風飄錦石平砧面(北魏温子昇集/擣衣詩曰佳人)¶
(錦石擣/流黄)蓮房接杵腰(梁元帝集採蓮賦緑/房兮紫盖詳聴擣衣)急節迎秋韻¶
新聲入手調寒衣須及早將寄霍嫖姚(漢書霍去病/為嫖姚校尉)¶
<pb:KR4b0017_WYG_005-38a>¶
出没看樓殿間闗望綺羅(江淹别賦羅與/綺兮嬌上春)翔禽逐節舞¶
流水赴弦歌(見歩/虚詞)細管吹藂竹新杯捲半荷(見和/趙王)南宫¶
冠葢下(杜田正謬漢建尚書百官府名曰南宫/盖聚象天官書南宫朱雀詳報趙王)日暮風¶
塵多(見哀江/南賦)¶
玉柙珠簾捲(漢武故事以白珠/為㢘玳瑁柙之)金鈎翠幔懸(見夢入/堂内)荷¶
香薫水殿閣影入池蓮平沙臨浦口髙桞對樓前上橋¶
還倚望遥看採菱船(西京雜記太液/池中有採菱舟)¶
髙閣千尋跨重檐百丈齊雲度三分近花飛一倍低吹¶
<pb:KR4b0017_WYG_005-38b>¶
簫迎白寉(列仙傳簫史善/吹簫能致白寉)照鏡舞山雞(見鏡/賦)何勞愁日¶
暮未有夜烏啼(見樂/府)¶
河流值淺岸歛轡暫經過弓衣濕濺水馬足亂横波半¶
城斜出樹(水經注瑯琊東蒄縣城有三面而不周於南/故俗謂之半城  樹敏曰按南史王懿傳寜)¶
(朔將軍朱超石/胡藩向半城)長林直沈河(范曄應詔詩/感事懐長林)今朝遊俠客¶
不畏風塵多¶
度橋猶徙倚(見第/五首)坐石未傾壺(晉陶潛詩清琴/横牀濁酒半壺)淺草開¶
長埒(見馬/射賦)行營繞細廚(神仙傳麻姑降蔡經家坐/定各進行廚皆金盤玉杯)沙洲¶
<pb:KR4b0017_WYG_005-39a>¶
兩寉逈石路一松孤自可尋丹竈(江淹别賦守/丹竈而不顧)何勞憶¶
酒壚(見有/喜)¶
上林春徑宻(見春/賦)河橋桞路長(隋薛道衡集老氏碑云/芝田桞路北走梁園)¶
龍媒逐細草(見哀江/南賦)寉氅映垂楊(見上/趙王)水似桃花色(見/對)¶
(酒/歌)山如甲煎香(見鏡/賦)白石春(一作/青)泉上(琴厯琴曲有/石上流泉)誰¶
能待月光¶
白石春泉滿黄金新埒開戚里車先度蘭池馬即來(見/馬)¶
(射春/二賦)落花承舞席春衫拭酒杯行廚半路待(見第十/六首)載¶
<pb:KR4b0017_WYG_005-39b>¶
妓一雙廻¶
將軍息邉務校尉罷從戎(見使/北)池臺臨戚里弦管入新¶
豐(見春/賦)浮雲隨走馬明月逐彎弓(見馬/射賦)比來多射獵惟¶
有上林中(見同/州還)¶
三危上鳳翼(見入道/士館)九坂度龍鱗(見小園賦/及登新閣)路髙山裏¶
樹雲低馬上人懸巖泉溜響深谷鳥聲春住馬來相問¶
應知有姓秦(見七/夕賦)¶
聊開鬱金屋暫對芙蓉池(見對/燭賦)水光連岸動花風合樹¶
<pb:KR4b0017_WYG_005-40a>¶
吹春杯猶雜泛細果尚連枝不畏歌聲盡先看箏柱歌¶
(荆川稗編頌琴十三弦移柱應律其制與箏無異古宫/懸用之合頌聲也是知箏本頌琴後世以其似呼其名)¶
(遂名之/曰箏)¶
洞靈開靜室(見步/虚詞)雲氣滿山齋(見和同/㤗寺)古松裁數樹盤¶
根無半埋愛靜魚爭樂依人鳥入懐仲春徴隠士(京房/占曰)¶
(春當求隠士則萬物應節而/生隨氣而長所謂春令也)蒲輪上計偕(漢武帝紀徴/吏民有明當)¶
(世之務習先聖之術者縣次續食令與計偕杜氏通典/漢制嵗盡遣上計掾吏各一人條上郡内衆事謂之計)¶
(偕簿詳哀/江南賦)¶
<pb:KR4b0017_WYG_005-40b>¶
今朝風日好園苑足芳菲竹動蟬爭散蓮揺魚暫飛(呉/曽)¶
(漫録樂府江南詞云魚戲蓮葉東魚/戲蓮葉西魚戲蓮葉南魚戲蓮葉北)面紅新著酒風晩¶
細吹衣跂石多時望菱船始復歸¶
金鞍聚磧岸(見使/北)玉軸泛中流畵鷁先防水(見和炅/法師)龍¶
媒即負舟(見哀江/南賦)沙城疑海氣石岸似江樓(魏志曹操/傳曰婁子)¶
(伯説曹操曰天寒可起沙為城以水灌之可一夜/而成漢天文志海旁蜃氣象樓臺廣壄氣成宫闕)岸槎¶
時半没(法苑珠林葛祥字亢先丹陽句容人也呉時作/衡陽太守郡境有人&KR0008;横水能為妖怪百姓為)¶
(之立廟行旅必過要禱祠&KR0008;&KR0008;乃沉没不著&KR0008;浮則船/為破壊祥将去官乃大興斤斧之屬将伐去之&KR0008;移去)¶
<pb:KR4b0017_WYG_005-41a>¶
(數里駐在灣中日此/行者無傾覆之患)壊舸或空浮(晉五行志武帝秦始/八年七月大雨殿前)¶
(地陷方五尺深/數丈中有破船)定是汾河上(漢武故事帝行幸河東與/羣臣飲讌帝歡甚乃日作)¶
(秋風辭云汛樓/船兮濟汾河)戈船聊試遊(西京雜記昆明池中有戈/船數百艘建戈矛四角悉)¶
(垂幡旄旌葆麾/葢照灼涯涘)¶
竟日坐春臺(見馬/射賦)芙蓉承酒杯水流平澗下山花滿谷¶
開行雲數畨過白寉一雙來水影揺藂竹林香動落梅¶
直上山頭路羊膓能幾廻(見酬薛/文學)¶
　　鏡¶
<pb:KR4b0017_WYG_005-41b>¶
玉匣聊開鏡輕灰暫拭塵光如一片水影照兩邉人月¶
生無有桂(見象/戲賦)花開不逐春(見鏡/賦)試挂淮南竹堪能見¶
四鄰(淮南子髙懸大/鏡坐見四鄰)¶
　　梅花¶
當年獵月半巳覺梅花䦨不信今春晩俱來雪裏看樹¶
動懸氷落枝髙出手寒早知覓不見真悔著衣單¶
　　咏樹¶
交柯乍百頃擢本或千尋(左思呉都賦擢本/千尋垂隂萬&KR1194;)楓子留為¶
<pb:KR4b0017_WYG_005-42a>¶
式(疑作械南方草本狀楓香樹子大如鴨卵二月華色/乃連著實八九月熟曝乾可燒惟九真郡有之山海)¶
(經黄帝殺出尤棄/其械化為楓樹)桐孫待(一作/持)作琴(見楊/柳歌)殘核移桃種¶
空花直棗林(見步/虛詞)幽居對䝉宻蹊徑轉湥沉(見酬左/正員)¶
　　鬬雞(以下三/首闕文)¶
開軒望平子(左傳季郈之雞鬬李氏芥其/雞郈氏為之金距平子怒)驟馬看陳王¶
(藝文類聚魏陳思/王植有鬬雞詩)狸膏燻鬬敵(莊子莊子謂恵子曰羊/溝之雞三嵗為株相者)¶
(視之則非良雞也然而數/以勝人者以狸膏塗其頭)芥粉&KR1631;春塲解翅蓮花動(南/越)¶
(志雞冠四開如/蓮花鳴聲清澈)猜羣錦臆張(鮑昭雉朝飛詩/刎繡頸碎錦臆)¶
<pb:KR4b0017_WYG_005-42b>¶
　　應令¶
望别非新館開舟即舊灣浦喧征棹發亭空送客還路¶
塵猶向水征帆獨背闗¶
　　杏花¶
春色方盈野枝枝綻翠英依稀映村䲧爛漫開山城(見/和)¶
(宇文/内史)好折待賔客金盤襯紅瓊(張協詠史詩/紅粒貴瓊瑶)¶
　　集周公處連句(以下五言北史周閔帝紀魏恭帝/三年十二月丁亥魏帝詔以岐陽)¶
　　　(地封帝為周公庚/子詔禪位於帝)¶
<pb:KR4b0017_WYG_005-43a>¶
市朝一朝變(見竹/杖賦)蘭艾本同焚(淮南子巫山之上從風/縱火紫芝之與蕭艾俱)¶
(死/)故人相借問平生如所聞¶
　　寄徐陵(南史徐陵傳陵字孝穆東海郯人也太清/二年兼通直散騎常侍使魏江陵陷齊送)¶
　　　(貞陽侯蕭明為梁/嗣乃遣陵隨還)¶
故人倘思我及此平生時(顔延之秋胡詩/相與昧平生)莫待山陽路¶
空聞吹笛悲(見傷王/司徒)¶
　　寄王琳(南史徐琳傳琳字子珩㑹稽山隂人也元/帝居藩琳姊妹並入後庭後拜湘州刺史)¶
　　　(平景之勲琳為第一魏平江陵立梁王詧琳為/元帝舉哀三軍縞素遣别將侯平攻梁及陳受)¶
<pb:KR4b0017_WYG_005-43b>¶
　　　(禪琳奉永嘉王荘纂梁祚/於郢州陳將呉明徹殺之)¶
玉闗道路逺(見竹/杖賦)金陵信使疎(見哀江/南賦)獨下千行淚開¶
君萬里書¶
　　奉和趙王¶
花徑日相攜花林鳥未棲比看中郎醉(未/詳)堪聞烏夜啼¶
(見樂/府)¶
　　和劉儀同臻(見預/校書)¶
南登廣陵岸(見使/北)廻首落星城(呉都賦注落星樓/在建鄴東北十里)不言¶
<pb:KR4b0017_WYG_005-44a>¶
臨舊浦(晉張協詩流/波戀舊浦)烽火照江明(見哀江/南賦)¶
　　和庾四¶
離闗一長望别恨幾重愁無妨對春日懐抱只言秋(詩/春)¶
(日遲遲又一日/不見如三秋兮)¶
　　和侃法師三絶(一作和侃/法師别詩)¶
秦闗望楚路(賈誼過秦論秦/人開闗延敵)㶚岸想江潭(見擬咏懐/枯樹賦)幾¶
人應淚落看君馬向南¶
客逰經嵗月羈旅故情多近學衡陽雁(方輿勝覧衡陽/有回雁峯至此)¶
<pb:KR4b0017_WYG_005-44b>¶
(不南去今衡/州府城南)秋分俱渡河(見燕/歌)¶
㢠廻首河堤望(見應/詔)眷眷嗟離絶誰言舊國人到在他鄉¶
别¶
　　送周尚書𢎞正二首(見别周尚/書𢎞正)¶
交河望合浦(後漢郡國志交州有/合浦郡詳哀江南賦)𤣥莬想朱鳶(見擬/咏懐)共¶
此無期别知應復幾年¶
離期定已促别淚轉無從惟愁郭門外應足數株松(見/傷)¶
(王司/徒)¶
<pb:KR4b0017_WYG_005-45a>¶
　　重别周尚書二首¶
陽闗萬里道(見燕/歌)不見一人歸惟有河邉雁秋來南向¶
飛(見燕歌和頴/川公二詩)¶
河橋兩岸絶(見春/賦)横岐數路分(見報/趙王)山川遥不見懐袖¶
逺相聞(見擬/咏懐)¶
　　贈别¶
藏啼留送别拭淚强相參誰言畜衫袖長代手中浛(按/以)¶
(水和泥曰/浛音含)¶
<pb:KR4b0017_WYG_005-45b>¶
　　徐報使來止得一相見¶
一面還千里相思那得論更尋終不見無異桃花源(見/擬)¶
(咏/懐)¶
　　行塗賦得四更應詔¶
四更天欲曙落月垂闗下深谷暗藏人欹松横礙馬¶
　　和江中賈客(樂府作/賈客詞)¶
五兩開船頭(淮南子注綄者候風之/羽也楚人謂之五兩)長橋發新浦懸知¶
岸上人遥振江中鼓¶
<pb:KR4b0017_WYG_005-46a>¶
　　奉和平鄴應詔(周武帝紀建徳六年帝至鄴齊主/緯走青州尉遲逈追擒緯及太子)¶
　　　(恒/)¶
天䇿引神兵(見祀/圓丘)風飛掃鄴城(魏陳琳武軍賦猶/衝風之飛枯葉)陣雲¶
千里散(見從/駕)黄河一代清(見宗/廟歌)¶
　　送衛王南征(周室諸王傳衛/王直南討軍敗)¶
望水初横陣(見擬/咏懐)移營宼未降風塵馬足起(見哀江/南賦)先¶
暗廣陵江(見使/北)¶
　　仙山二首¶
<pb:KR4b0017_WYG_005-46b>¶
金竈新和藥(見報/趙王)銀臺舊聚神(張衡思𤣥賦聘王母於/銀臺注銀臺仙人所居)¶
(也/)相看但莫怯先師應識人¶
石軟如香飯(見酬薛/文學)鉛消似熟銀(神仙傳尹軌字公度/能銷鉛為銀銷錫為)¶
(金後到太和山中仙去鍜鍔曰雲笈七籖八公告淮南/王曰一人能煎泥成金  鉛為銀水鍊八石飛騰流珠)¶
(垂龍駕雲/浮遊太清)蓬萊暫近别海水遂成塵(見步/虚詞)¶
　　山齋¶
石影横臨水山雲半繞峯遥想山中店懸知春酒濃(詩/為)¶
(此春/酒)¶
<pb:KR4b0017_WYG_005-47a>¶
　　野步¶
值泉仍飲馬逢花即舉杯稍看城闕逺(詩挑兮逹兮/在城闕兮)轉¶
見風雲來¶
　　山中¶
澗暗泉偏冷巖深桂絶香住中能不去非獨淮南王(見/枯)¶
(樹/賦)¶
　　閨怨¶
明鏡園花發(見鏡/賦)空房故怨多幾年留織女還應聽渡¶
<pb:KR4b0017_WYG_005-47b>¶
河(見和示/内人)¶
　　和趙王看妓¶
長思浣紗石(十道志勾踐索美女以獻呉王得之諸暨/苧蘿山賣薪女也西施山下有浣沙石)¶
空想擣衣砧(庾仲雍荆州記秭歸縣北一百里有屈平/故宅今其地名樂平宅東北六十里有女)¶
(須廟擣衣/石猶在)臨卭若有便為説解琴心(見烏/夜啼)¶
　　看舞¶
鸞廻不假學鳳舉自相闗(見春/賦)到嫌衫袖廣恒常礙舉¶
鬟¶
<pb:KR4b0017_WYG_005-48a>¶
　　聴歌一絶¶
恊律新教罷(見馬/射賦)河陽始學歸(見和/永豐)但令聞一曲餘聲¶
三日飛(見鴛/鴦賦)¶
　　暮秋野興賦得傾壺酒¶
劉伶正捉酒(晉劉伶傳常乗鹿車攜一壺酒使/人荷鍤而隨之謂曰死便埋我)中散欲¶
彈琴(見擬/咏懐)但使逢秋菊(見卧/疾)何須就竹林(見賜/酒)¶
　　對酒¶
數杯還已醉風雲不復知唯有龍吟笛(見和/泛江)桓伊能獨¶
<pb:KR4b0017_WYG_005-48b>¶
吹(世説王子猷出都舊聞桓子野善吹笛遇桓於岸上/王在舟中云聞君善吹笛試為我一奏桓為作三調)¶
(弄畢/便去)¶
　　春日極飲¶
檻前聞鳥囀園裏對花開就中言不醉(詩不醉/無歸)紅袖捧¶
金杯(見咏畵/屏風)¶
　　春望¶
春望上春臺(見馬/射賦)春窓四面開落花何假拂風吹㑹併¶
來¶
<pb:KR4b0017_WYG_005-49a>¶
　　新月¶
鄭環惟半出(左傳宣子有環/其一在鄭商)秦鈎本獨懸(枚乗月賦隠/圓巖而似鈎)¶
若交臨酒影堪言照弩弦(見和/趙王)¶
　　秋日¶
蒼茫望落景羇旅對窮秋頼有南園菊(謝恵連擣衣詩/白露滋園菊)¶
殘花足解愁¶
　　望渭水¶
樹似新亭岸(見率爾/成咏)沙如龍尾灣(後漢郡國志無錫侯/國注越絶曰縣西龍)¶
<pb:KR4b0017_WYG_005-49b>¶
(尾陵道春申君初封呉所造龍樹木/曰陳武帝紀齊兵潜至鍾山  尾)猶言吟溟浦應有¶
落帆還¶
　　塵鏡¶
明鏡如明月恒常置匣中(見鏡/賦)何須照兩鬢終是一秋¶
蓬(見反命/河朔)¶
　　和淮南公聽琴聞絃斷(見贈淮/南公)¶
嗣宗看月夜(晉阮籍咏懐詩夜中不能寐起坐彈鳴琴/薄帷鑒明月清風吹我矜按籍字嗣宗)¶
中散對行雲(晉嵇康琴賦逺而聽之若鸞/鳳和鳴戲雲中詳擬咏懐)一絃雖獨韻¶
<pb:KR4b0017_WYG_005-50a>¶
(見和/趙王)猶足動文君(見鳥/夜啼)¶
　　㺯琴二首¶
雉飛催晩别(揚雄琴清英雉朝飛操衛女傅母之所作/也衛女嫁於齊太子中道聞太子死遂徃)¶
(終之以死傅母取女所自操琴於冡上鼓之忽二/雉俱出墓中傅母悲痛援琴作操故曰雉朝飛)鳥啼¶
驚夜眠(見鳥/夜啼)若交新曲變惟須足一絃(見和/趙王)¶
不見石城樂(杜氏通典石城樂宋臧質/所作也石城城名在竟陵)惟聞烏噪林(見/鳥)¶
(夜/啼)新聲逐絃轉應得動春心¶
　　咏羽扇(晉傅咸羽扇賦序呉人截鳥羽而揺風既/勝於方圓二扇而中國莫有生意滅呉之)¶
<pb:KR4b0017_WYG_005-50b>¶
　　　(後翕然/貴之)¶
揺風碎朝翮(晉張華扇賦六/翮揮而風厲)拂汗落毛衣(晉傅咸扇賦/汗珠隕以外)¶
(流/)定似回谿路將軍垂翅歸(見和張/侍中)¶
　　題結綫袋子¶
交絲結龍鳳鏤彩織雲霞(拾遺記呉主夫人趙達之妹/也能於指甲以綵絲為雲龍)¶
(虬鳳之錦大則盈尺小則方寸又周成王時因祗國貢/女工能以五絲内口中手引而結之使成文錦有雲昆)¶
(錦文如/雲霞)一寸同心縷(沈約詩繡/帶同心苣)千年長命花(見聽/擣衣)¶
　　賦得鸞臺¶
<pb:KR4b0017_WYG_005-51a>¶
九成吹玉琯(見和同㤗/寺宗廟歌)百尺上瑶臺(江總長相思逶迤/百尺樓楚辭望瑶)¶
(臺之偃蹇兮見/有娥之佚女)能將秦女去終見鳳凰來(見春/賦)¶
　　賦得集池雁¶
逢風時逈度逐侣乍爭飛猶憶方塘水(見哀江/南賦)今秋已¶
復歸(見燕/歌)¶
　　咏雁(初學記作/周𢎞正)¶
南思洞庭水(見和侃/法師)北想雁門闗(見對/燭賦)稻粱俱可戀(見/報)¶
(趙/王)飛去復飛還¶
<pb:KR4b0017_WYG_005-51b>¶
　　忽見㯽榔¶
緑房千子熟(林邑記㯽榔樹髙十餘丈下森秀無柯端/頂有葉葉下繫數房房綴數十子家有數)¶
(百/樹)紫穟百花開(廣志㯽榔樹無枝畧如柱其顛生穟而/秀生棘斜重叠其下彼方珍之以為口)¶
(實/)莫言行萬里曽經相識來¶
　　賦得荷¶
秋衣行欲製(見入道/士舘)風葢漸應欹(沈約咏芙蓉詩/㣲風揺紫葢)若有¶
千年蔡須巢但見隨(抱朴子千嵗龜五色具焉解人言/或浮蓮葉之上或在叢蓍之下)¶
　　移樹¶
<pb:KR4b0017_WYG_005-52a>¶
酒泉移赤柰(廣志柰有白青赤三種張/掖有白柰酒泉有赤柰)河陽徙石榴(晉/潘)¶
(岳集有河陽庭/前安石榴賦)雖言有千樹何處似封侯(見哀江/南賦)¶
　　奉梨¶
接枝秋轉脆(見有/喜)含銷落更香(三輔黄圖御宿園出栗/十五枚一勝大梨如五)¶
(勝落地則破其取梨先/以布嚢承之號曰含消)擎置仙人掌應添瑞露漿(見和/闡𢎞)¶
(二/教)¶
　　傷往二首¶
見月長垂淚花開定歛眉(見昭/君詞)從今一别後知作幾年¶
<pb:KR4b0017_WYG_005-52b>¶
悲¶
鏡塵言苦厚蟲絲定幾重(梁簡文帝楚妃/歎絲蟲繞秋壁)還是臨窓月¶
今秋逈照松¶
　　春日離合二首¶
秦青初變曲(見步/虛詞)未有逐琴心(見鳥/夜啼)明年花樹下月月¶
來相尋(原注/春字)¶
田家足閒暇士友暫流連三春竹葉酒(隂鏗侍宴賦得/竹詩葉醖宜城)¶
(酒/)一曲鵾雞絃(原注曰字/見燈賦)¶
<pb:KR4b0017_WYG_005-53a>¶
　　和廻文(原注和湘東王後園作廻文按文東王詩/云斜峯繞曲徑聳石帯山連花餘拂戲鳥)¶
　　　(樹宻隠/鳴蟬)¶
旱蓮生竭鑊(鄱陽記弋陽嶺上多蜜岩宋元嘉中有人/見其岩内三鐵鑊鑊各容百斛中生蓮花)¶
(他人徃尋/不知所在)嫩菊養秋鄰滿池留浴鳥分橋上戲人¶
　　問疾封中録(雙聲/)¶
形骸違學宦(曲禮宦/學事師)狹巷幸為閒虹廻或有雨雲合又¶
含寒横湖韻寉下回溪浹猿還懐賢為榮衛和緩恵綺¶
紈(原注疑是何丸左傳/和緩秦二良醫名)¶
<pb:KR4b0017_WYG_005-53b>¶
　　示封中録二首(似吃/語詩)¶
貴館居金谷(見春/賦)闗扄隔藁街(漢書陳湯斬郅/支首懸藁街)冀君見¶
果顧郊間光景佳¶
髙階既激澗廣閣更交柯葛巾乆乖角(後漢郭林宗别/賦林宗常行遇)¶
(雨故其巾一角霑而折學士著巾莫不折其角云/作林宗巾沈約宋書陶潜在家取頭上葛巾漉酒)菊徑¶
簡經過¶
　　秋夜望單飛雁(以下/七言)¶
失羣寒雁聲可憐夜半單飛在月邉無奈人心復有憶¶
<pb:KR4b0017_WYG_005-54a>¶
今暝將渠俱不眠¶
　　代人傷徃二首¶
青田松上一黄寉(晉永嘉郡記沐溪野去青田九里此/中有雙白寉年年生子長大便去只)¶
(餘父母一雙在耳精白/可愛多云神仙所養)相思樹下兩鴛鴦(見枯/樹賦)無事交¶
渠(疑作/交頸)更相失(見鳥/夜啼)不及從來莫作雙¶
雜樹本推金谷苑(見春/賦)諸花舊滿洛陽城(玉臺新咏宋/子侯董嬌嬈)¶
(詩洛陽城東路桃李生路㫄/花花自相對葉葉自相當)正自古來歌舞地今日看¶
時無地行¶
<pb:KR4b0017_WYG_005-54b>¶
　庾子山别録(見朱日/藩本)¶
　　庭前枯樹¶
當時金谷裏(見春/賦)昔日平陵東(張雲章曰古歌/平陵東松栢桐)布葉俱¶
承露花開共待風揺落一如此容華遂不同庭前生意¶
盡(見枯/樹賦)井上蠧心空(雲章曰魏文帝詩雙桐生空井荘/子散木也以為柱則蠧太𤣥經割)¶
(其蠧得/心疾)匠者無勞顧擁腫難為功(見枯/樹賦)¶
　　詠桂¶
南中有八桂(雲章曰山海經桂林/有八樹在番禺東)繁華無四時不識風¶
<pb:KR4b0017_WYG_005-55a>¶
霜苦安知零落期¶
　¶
　¶
　¶
　¶
　¶
　¶
　¶
<pb:KR4b0017_WYG_005-55b>¶
　¶
　¶
　¶
　¶
　¶
　¶
　¶
　庾開府集箋註巻五¶
